# -*- mode: mandoku-view -*-
#+TITLE: 金佗稡編
#+DATE: 2019-03-29 20:50:39.740595
#+PROPERTY: ID KR2g0010
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 18
<pb:KR2g0010_WYG_018-1a>¶
　　欽定四庫全書¶
¶
　　金佗稡編巻十八¶
¶
　　宋　岳珂　編¶
¶
　　家集九¶
¶
　　公牘中¶
¶
　　措置襄漢乞兵申省狀¶
¶
　　鎮南軍承宣使神武後軍統制江南西路舒蘄州兼荆¶
南鄂岳黄復州漢陽軍徳安府制置使岳飛狀申恭奉¶
<pb:KR2g0010_WYG_018-1b>¶
聖旨恢復襄漢仰遵廟謨今已克平五郡惟信陽未下¶
已調發軍馬收復可以旦夕成功累准御前處分令飛¶
條具利害防守之䇿來上飛已具管見奏聞去訖今月¶
初七日再奉指揮飛之所陳皆䝉俞允然今防守之䇿¶
正在乎分屯勁兵控扼要害飛雖已據數量差軍馬於¶
逐處屯駐然其勢力單寡難以善後况今已近九月天¶
氣向寒邉靣尤當嚴備比聞諜探敵意猶不可測飛朝¶
夕計慮不敢少懈且以初者恢復之時彼方固守倍費¶
<pb:KR2g0010_WYG_018-2a>¶
攻取繼又金人劉合貝勒偽齊李成合陕西河北各處¶
之兵多至數萬併屯鄧州力拒官軍仰頼君相之祐成¶
此薄效今既得之實控上流國勢所資尤宜謹守不可¶
失也飛所乞六萬之兵雖䝉朝廷俞允然必待楊么賊¶
平然後抽摘第恐水勢未减江湖浩漲楊么未可措手¶
縱待十二月與正月間湖水减落便能平治邉靣備禦¶
已失機㑹飛今見管軍馬兼撥到牛臯董先兩項共一¶
千餘人合飛本軍都計二萬八千六百一十八人輜重¶
<pb:KR2g0010_WYG_018-2b>¶
火頭占破在内欲望詳酌令湖南留韓京郝晸兩軍在¶
潭州彈壓外將任士安吴錫軍馬盡數起發及江西軍¶
馬内令選擇成頭項者勾撥三千人湖北帥司崔邦弼¶
顔孝恭並撥付飛相度分守計此五項止是二萬人内¶
有不堪披帶輜重火頭之數不下三五千人餘乞朝廷¶
摘那以足六萬之數速賜遣發前來布列諸郡以為乆¶
安之計利害至重恐不宜緩伏望早降指揮施行謹具¶
申尚書省(并樞宻院)伏候指揮¶
¶
<pb:KR2g0010_WYG_018-3a>¶
　　(小貼子)飛被命於鄂州歇泊别聴指揮謹已遵依外¶
契勘兵將暴露日久例皆赤露天氣向寒衣裝未¶
備欲望速降指揮令飛本軍老小於一處駐劄施¶
行¶
¶
　　乞田明添差申都督府狀¶
¶
　　鎮寜崇信軍節度使神武後軍都統制荆湖南北襄陽¶
府路制置使岳飛狀申恭奉聖旨措置招捕荆湖南北¶
路盗賊其王太尉先與水戰見陣少却之後有首領田¶
<pb:KR2g0010_WYG_018-3b>¶
明率衆前來荆湖南北路安撫司出首雖䝉朝廷將田¶
明補武義大夫榮州刺史兼閤門宣賛舍人然至今未¶
霑寸禄深慮無以勸誘自新之人伏望特賜指揮添差¶
田明充衡州兵馬鈐轄一次庶幾改過之人得以安䘏¶
謹具申都督府伏候指揮¶
¶
　　増補黄佐官申都督府狀¶
¶
　　鎮寜崇信軍節度使神武後軍都統制荆湖南北襄陽¶
府路制置使岳飛狀申奉聖旨措置招捕荆湖南北路¶
<pb:KR2g0010_WYG_018-4a>¶
盜賊近遣武義大夫閤門宣賛(闕)　　仕將帶人船前¶
去攻刼水賊周倫寨(闕)　　今據黄佐申今年四月十¶
四日到周倫(闕)　　　敵除當下殺死及掩入湖賊(闕)¶
¶
　　統制陳貴等九人奪到衣甲(闕)¶
¶
　　糧船了當契勘黄佐首先(闕)　　　　徒獲㨗委是¶
¶
　　忠義勇敢理(闕)　　　　　　　降到空名告依便冝¶
¶
　　指(闕)　　　　　　依前閤門宣賛舍人給付(闕)¶
¶
　　申都督府伏候指揮¶
¶
<pb:KR2g0010_WYG_018-4b>¶
　　(闕)欽申都督行府狀¶
¶
　　鎮寜崇信軍節度使神武後軍都統制荆湖南北襄陽¶
府路制置使岳飛狀申六月二日據武義大夫閤門宣¶
賛舍人黄佐招安到水寨首領楊欽將帶到本寨徒衆¶
並到軍前除已優加存恤外謹具申都督行府伏乞照¶
㑹謹狀¶
¶
　　梁興奪河申省狀¶
¶
　　檢校少保鎮寜崇信軍節度使荆湖南北襄陽府路招¶
<pb:KR2g0010_WYG_018-5a>¶
討使岳飛狀申契勘飛先來結約太行山忠義保社宻¶
為内應今據頭領梁興等一百餘人奪河徑渡欲自襄¶
陽府至飛軍前除已一靣招納外謹具申尚書省(并樞宻院)¶
伏候指揮¶
¶
　　乞襄陽路仍作京西路申都督府劄子¶
¶
　　檢校少保鎮寜崇信軍節度使荆湖南北襄陽府路招¶
討使岳飛劄子契勘襄陽唐鄧隨郢金房均州信陽軍¶
元係京西南路今來收復已久合仍舊貫欲乞改襄陽¶
<pb:KR2g0010_WYG_018-5b>¶
府路依舊只作京西南路庶得路分速歸舊制以稱朝¶
廷正名責實不忘中原之意伏候鈞旨¶
¶
　　乞置監司申都督府劄子¶
¶
　　檢校少保鎮寜崇信軍節度使荆湖南北襄陽府路招¶
討使岳飛劄子契勘襄陽府自收復以來未曽差置監¶
司切慮無以按察州縣欲望鈞慈詳酌除監司一員兼¶
諸司事務庶得官吏勤於職事不致茍簡以稱朝廷厲¶
精核實之意伏候鈞旨¶
¶
<pb:KR2g0010_WYG_018-6a>¶
　　乞便宜黜𧷢吏申省劄子¶
¶
　　檢校少保鎮寜崇信軍節度使充湖北京西路招討使¶
兼本路營田使岳飛劄子飛一介寒微誤䝉朝廷委寄¶
兩路不敢不竭愚鈍以圖報稱契勘管下州縣例經殘¶
破正頼撫綏切慮州縣官或有蠧政害民贓汙不法之¶
人當此安集之初易以騷擾若不稍加振厲則民户難¶
以安業欲望特降指揮如有似此之人許本司一靣對¶
移事理重者放罷仍具情犯職名奏聞所貴官吏修舉¶
<pb:KR2g0010_WYG_018-6b>¶
職事不敢茍簡伏候鈞旨¶
¶
　　進兵渡江申省狀¶
¶
　　起復檢校少保武勝定國軍節度使湖北京西路宣撫¶
副使兼營田使岳飛狀申今據諸處申到金齊兵馬厚¶
重欲分路前來侵犯飛比來目疾雖昏痛愈甚深惟國¶
事之重義當忘身遂不免於十一月十五日躬親渡江¶
星夜前去措置兵馬外謹具申尚書省(并樞宻院)伏乞照㑹¶
謹狀¶
¶
<pb:KR2g0010_WYG_018-7a>¶
　　乞朝辭申省劄子¶
¶
　　起復檢校少保武勝定國軍節度使湖北京西路宣撫¶
副使兼營田使岳飛劄子契勘飛准朝廷指揮令前來¶
行在所奏事飛已到行朝適值國䘏隨班入臨欲候除¶
服日即乞朝辭伏候指揮¶
¶
　　申審馬軍行次申省狀¶
¶
　　起復檢校少保武勝定國軍節度使湖北京西路宣撫¶
副使兼營田使岳飛狀申契勘近准指揮令本司馬軍¶
<pb:KR2g0010_WYG_018-7b>¶
於扇筤船前行續准指揮為扇筤船在後隔逺令次趙¶
宻軍馬後行縁所管步人在前馬軍在後難以照㑹伏¶
乞指揮將馬軍步人同前行謹具申尚書省(并樞宻院)伏候¶
指揮¶
¶
　　収到胡清等申省狀¶
¶
　　太尉武勝定國軍節度使湖北京西路宣撫使兼營田¶
大使岳飛狀申今具節次收到歸正人統制統領官等¶
下項¶
¶
<pb:KR2g0010_WYG_018-8a>¶
　　一統制官右武大夫成州團練使知潁順軍權知¶
鎮汝軍馬軍統制官胡清¶
¶
　　一統制官一十員武翼郎劉遇修武郎劉徳宗迪從¶
義郎閤門宣賛舍人㳺臯從義郎韓青秉義郎杜¶
彦楊宣楊珍成忠郎呂榮借補武翼大夫閤門宣¶
賛舍人李忠¶
¶
　　一使臣一十員修武郎王賓保義郎薛宻承節郎王¶
進承信郎黄欽進武校尉郭進張彦鄭徳進武副¶
<pb:KR2g0010_WYG_018-8b>¶
尉荆成周真借承信郎張立¶
¶
　　右開具在前謹具申尚書省(并樞宻院)伏乞照㑹施行謹¶
狀¶
¶
　　再乞褒贈張所申省劄子¶
¶
　　武勝定國軍節度使開府儀同三司湖北京西路宣撫¶
使兼營田大使岳飛劄子飛竊聞好生惡死天下常情¶
若臨大難而不變視死如歸則非忠義之士有所不能¶
伏見左通直郎直龍圖閣張所以忠許國義不顧身雖¶
<pb:KR2g0010_WYG_018-9a>¶
斧鉞在前凛然不易其色終能以全節自守而不屈不¶
惟飛知之士大夫無不知之今䝉朝廷已叙復元官恩¶
至渥矣然區區之心欲望更賜敷奏特與優加褒異庶¶
使天下忠義之士皆知所勸冐凟鈞嚴飛不勝皇懼待¶
罪之至¶
¶
　　論劉永夀等棄淮寜申省狀¶
¶
　　少保武勝定國軍節度使湖北京西路宣撫使兼營田¶
大使兼河南北諸路招討使岳飛狀申契勘權知淮寜¶
<pb:KR2g0010_WYG_018-9b>¶
府劉永夀并史貴將帶人兵棄城前來顯是退怯除已¶
依軍法行遣外其淮寜府别行差官措置伏望特降指¶
揮將劉永夀史貴更賜行遣以為臨敵不用命者之戒¶
謹具申尚書省(并樞宻院)伏候指揮¶
¶
　　差趙秉淵知淮寜府申省狀¶
¶
　　少保武勝定國軍節度使湖北京西路宣撫使兼營田¶
大使河南北諸路招討使岳飛狀申契勘飛近為權知¶
淮寜府劉永夀史貴擅棄淮寜府城已將逐官依軍法¶
<pb:KR2g0010_WYG_018-10a>¶
行遣及申奏朝廷乞將逐官更賜行遣外飛遂差統制¶
官趙秉淵將帶軍馬前去措置占守去後今據趙秉淵¶
申已於七月二十三日軍馬入淮寜府城安貼官吏居¶
民訖申乞照㑹所有淮寜府伏望特降指揮下淮北宣¶
撫司差官施行謹具申尚書省(并樞宻院)伏候指揮¶
¶
　　乞照應母姚氏封號申省狀¶
¶
　　鎮寜崇信軍節度使神武後軍統制充湖北路荆襄潭¶
州制置使岳飛狀申二月一日奉親筆賜飛母特封國¶
<pb:KR2g0010_WYG_018-10b>¶
夫人尋具辭免奉聖旨不允今月十七日䝉降封母姚¶
氏福國太夫人告軸契勘飛母姚氏見係太恭人其前¶
件告命却係榮國太夫人上擬封所有榮國太夫人告¶
即不曽祗受今來降到福國太夫人告軸隨狀繳納前¶
去謹具申尚書省(并樞宻院)伏候指揮¶
¶
　　辭男雲奇功賞申都督行府狀¶
¶
　　鎮寜崇信軍節度使神武後軍都統制荆湖北襄陽府¶
路制置使岳飛狀申准都督行府劄子勘㑹制置使司¶
<pb:KR2g0010_WYG_018-11a>¶
近差官兵平蕩湖賊了當内奇功第一等人並已推恩¶
訖其武翼即閤門宣賛舍人岳雲亦係奇功縁雲係岳¶
飛之子不曽保明除已具奏乞優與推恩外劄付飛照¶
㑹契勘今來平蕩湖賊並係將士戮力用命之功男雲¶
雖曽隨軍前去即不曽立到顯效所有前項行府照劄¶
飛即不敢令男雲祇受今隨狀繳納乞不施行謹具申¶
都督行府伏候指揮¶
¶
　　乞免帶河東宣撫申都督府狀¶
¶
<pb:KR2g0010_WYG_018-11b>¶
　　起復檢校少保武勝定國軍節度使湖北京西路宣撫¶
副使兼本路營田使岳飛狀申准都督行府劄子勘㑹¶
行府恭被聖訓應措置軍事一面相度施行契勘岳少¶
保已除湖北京西路宣撫副使所有將來進發至京西¶
路分行下偽界文字合添入河東二字以湖北京西河¶
東宣撫副使繫階其行移湖北以裏州軍及關申朝廷¶
并行府等文字自合依舊已於三月三十日劄下岳少¶
保照㑹施行去訖須議指揮右勘㑹若將來有河北申¶
<pb:KR2g0010_WYG_018-12a>¶
到本司軍前文字即聴行節制仍於階内添入節制河¶
北路五字餘依已劄下事理施行除已遵依指揮施行¶
外契勘河東河北兩路(闕)¶
¶
¶
¶
¶
¶
<pb:KR2g0010_WYG_018-12b>¶
¶
¶
¶
¶
¶
¶
¶
¶
　　金佗稡編巻十八¶
¶
