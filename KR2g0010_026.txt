# -*- mode: mandoku-view -*-
#+TITLE: 金佗稡編
#+DATE: 2019-03-29 20:50:40.093103
#+PROPERTY: ID KR2g0010
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 26
<pb:KR2g0010_WYG_026-1a>¶
　　欽定四庫全書¶
¶
　　金佗稡編巻二十六¶
¶
　　宋　岳珂　撰¶
¶
　　天定録序¶
¶
　　皇上再見圜丘之嗣嵗珂籲天之書始成浮九江自¶
春徂夏以四月哉生明抵行在所迺齋袚治晉牘越¶
四日庚子再拜北闕下奉書付登聞匭吏以入又八¶
日戊申詔出下兩省俾給事黄門紫㣲郎左右記注¶
<pb:KR2g0010_WYG_026-1b>¶
雜議五月辛未詔中書門下以大父襃嘉之典未稱¶
俾相吉壤裂而王之僉以大父嘗蒞軍于鄂實廟食¶
其地且至今民思遺愛於封為宜乃以鄂為請癸未¶
制可六月庚戌兩省議始上遂以珂奏篇付史館八¶
月辛丑宰掾列珂所辨伯父雲部曲張憲同時之誣¶
請加旌異復詔進贈一等越明年珂歸自日邊抗塵¶
南徐軍庾乃因朱墨餘暇發故篋得所上諸書表及¶
廟堂施行次第恩詔先後凡啓謝公牘之屬釐為三¶
<pb:KR2g0010_WYG_026-2a>¶
巻即摭為録以天定名復即其意而為之叙曰嗚呼¶
事有屈於一時而伸於萬世曖昧於六七十年之久¶
而昭明暴白於不崇朝之頃是非人力之所及也天¶
實為之傳曰人衆勝天天定亦能勝人信斯言也則¶
天之與人固迭勝而迭負而羣逞其私雖天亦不能¶
違之矣是不然昔蘇文忠公曰人無所不至惟天不¶
容偽智可以欺王公而不可以欺豚魚力可以得天¶
下而不可以得匹夫匹婦之心方紹興間竒謗中起¶
<pb:KR2g0010_WYG_026-2b>¶
大臣稱制專決狼戾虎耽劘牙摇鬚搏獵公議之士¶
如敺狐兔而位中司者首能為公議一立赤幟大而¶
公族之長樞筦之臣與夫㣲而丞郎亦有大聲疾呼¶
以助明其寃者往往竄徙系道然登聞匭鼓猶日以¶
寃狀聞以布衣而抗卿相甘蹈大僇而公議之喙卒¶
不得而鉗也不寧惟是其在當時城狐負恃是非曲¶
直變亂錯迕雖糅五常反四極安之而不顧而莫須¶
有三字吾猶知其胷中有隠然不可誣者存是人心¶
<pb:KR2g0010_WYG_026-3a>¶
之天未始不定顧何竢於六七十年之久彼雖能以¶
其私勝乎天而不能以其私勝乎心則亦同乎素定¶
而已矣而珂顧猶以是名其編者蓋以天理之在人¶
雖勝也而未始有負雖定也而未始有變即人心之¶
天以合天理之天則名編之意盖在此而不在彼也¶
嗚呼千百世而下有能哀大父之忠而欲知聖朝追¶
褒之始末即是録也不直為覆瓿而所以名之意尚¶
庶幾其有攷云開禧元年十二月癸丑朔承奉郎監¶
<pb:KR2g0010_WYG_026-3b>¶
鎮江府户部大軍倉岳珂序¶
¶
　　天定録上¶
¶
　　進髙宗皇帝御劄石刻表¶
¶
　　臣珂言臣父先臣霖累凖國史實録院牒取索臣大父¶
先臣飛所被受髙宗皇帝御劄手詔照用臣父先臣霖¶
已具申本院乞候編次成日申繳臣昨又凖江州牒備¶
凖本院牒取索臣已於嘉泰三年十一月内刻石縁臣¶
所刻未經進御謹詣登聞檢院繳進者先臣銜枉既湔¶
<pb:KR2g0010_WYG_026-4a>¶
雪於公朝聖主賜書尚寶藏於私室輒羾翠珉之勒仰¶
塵丹扆之觀臣珂誠惶誠懼頓首頓首伏念臣大父先¶
臣飛早以樸忠夙逢明聖上奉指蹤之略粗殫禦侮之¶
勞匹馬北方契定謀於談笑之頃六龍南渡倚折衝於¶
紛擾之餘恭仗聖威克成㣲績雷霆奮擊天驅草竊之¶
羣雲漢昭囘日拜芝封之賜或稱其智謀而謂非他比¶
或付之號令而俾如親行便宜悉許於外施進止不從¶
於中御恢復之請輔朕委寄尤隆忠義之氣通神褒嘉¶
<pb:KR2g0010_WYG_026-4b>¶
備見以至病目而䕶醫療治苦嗽而為國勉行愛切體¶
膚視猶手足爰獲珍藏之秘有踰衮贈之榮無何䜛起¶
於樊蠅所恨疑成於市虎以天寵為濫予以奎畫為汙¶
藏搜自故家束之左帑鸞翔鳯翥掩跡雲霄蝸縁¶
蠧生韜光箧衍逮臣父擢登於匠監辱孝皇軫記¶
於(闕)門奏雙闕之書親聆天語拜(闕)行(闕)　復覩¶
宸章䜛誣若有待而明事實信無(闕)而顯天其或者重¶
矜一念之忠神實司之俾辨九泉之枉恭惟皇帝陛下¶
<pb:KR2g0010_WYG_026-5a>¶
安民以惠率祖攸行逺取成王法具傳於三聖近¶
稽宣帝美復念於諸臣思堯有得於見牆嗟牧幾¶
形於拊髀偉惠陵之麗藻實昭代之宏規凡聖文¶
睿筆之所存皆雄斷廟謨之攸萃丁辰有幸既昔¶
時授任之難乙夜進觀或今日紹庭之助臣㓜不¶
逮事長無踰人念臣父奉命以驅馳幾無寧歳致¶
帝畫藏家之積久訖未鐫崖敢忘遺志之承以侈隆¶
恩之賜摭之辨攷抑可參稽呵䕶有嚴徒抱烏號之泣¶
<pb:KR2g0010_WYG_026-5b>¶
登藏是毖載光龍負之圖其所刻臣大父贈太師諡武¶
穆先臣飛被受髙宗受命中興全功至徳聖神武文昭¶
仁憲孝皇帝御劄手詔七十六軸釐為十巻謹隨表上¶
進以聞臣珂誠惶誠懼頓首頓首謹言¶
¶
　　(貼黄)上表為繳進臣大父先臣飛所被受髙宗皇¶
帝御劄手詔石刻一十巻伏候勑㫖事¶
¶
　　進行實編年籲天辨誣表¶
¶
　　臣珂言臣父先臣霖累準國史實録院牒取索臣大父¶
<pb:KR2g0010_WYG_026-6a>¶
先臣飛生平行實事迹照用臣父先臣霖嘗具申本院¶
乞候修纂成日申繳臣尋於嘉泰三年十一月内編撰¶
成書縁臣所修未經進御謹詣登聞檢院繳進者孤忠¶
許國有死弗渝衆毁盈庭傳疑未白抱寃衷而上愬恃¶
公論之久存輒因沒地之言敬剡籲天之奏臣珂誠惶¶
誠懼頓首頓首伏念臣大父先臣飛逢時艱棘奮迹蒿¶
萊頃因靖康初入干元帥府痛念中原之榛莽遂許先¶
帝以驅馳忠憤所激則瀝血以誓師甘苦必同則投醪¶
<pb:KR2g0010_WYG_026-6b>¶
而餉士東克全城於建業西恢六郡於襄陽封豕長蛇¶
豈特磨牙之不敢屯蜂聚蟻俱令釋甲以自歸義聲雷¶
動以風驅精騎虹流而電掃星羅萬幙一無攘臂之攖¶
雲合兩河並奮揭竿之應玉帛指東都之㑹干戈潰北¶
苑之屯王化復行官儀喜見邊塵半洗彷徨汴水之黍¶
苗佳氣載新感慨安陵之枳栢共徯兵鋒之破竹安知¶
簣土之虧山近睇故都反袂讀班師之詔紛來遺老停¶
車辭遮道之留自睽巻席之機旋被登樞之命屬邊陲¶
<pb:KR2g0010_WYG_026-7a>¶
之乏帥暨(原闕)¶
¶
¶
¶
¶
¶
¶
¶
<pb:KR2g0010_WYG_026-7b>¶
¶
¶
¶
¶
¶
¶
¶
¶
<pb:KR2g0010_WYG_026-8a>¶
¶
¶
¶
¶
¶
¶
¶
¶
<pb:KR2g0010_WYG_026-8b>¶
¶
¶
¶
¶
¶
　　(貼黄)上表為繳進臣大父先臣飛家集十巻伏候¶
𠡠㫖事¶
¶
　　繳進奏狀¶
¶
<pb:KR2g0010_WYG_026-9a>¶
　　承務郎新差監鎮江府户部大軍倉臣岳珂右臣珂輙¶
瀝血誠仰干天聴退思僭越甘俟典刑伏念臣大父先¶
臣飛際遇髙宗皇帝依乘風雲獲附勲籍中更䜛誣雖¶
蒙朝廷昭雪録用然尚未經褒贈臣父先臣霖累準國¶
史實録院牒取索所被受御札手詔及行迹事實著述¶
文字重以流離之餘故傳散漫掇拾未備嘗以命臣俾¶
終其志臣不量窳陋涉筆五年刋集纂修粗明梗槩今¶
來所刻被受髙宗皇帝御扎手詔七十六軸釐為十巻¶
<pb:KR2g0010_WYG_026-9b>¶
所修大父先臣飛行實編年六巻籲天辨誣五卷通叙¶
一巻并家集十巻已於嘉泰三年十一月刋修了畢竊¶
縁臣上件文字未經進御謹各奉隨進表一通囊封躬¶
詣天庭上進伏望聖慈特賜睿覽降付尚書省施行臣¶
冒犯天威罪當萬死謹録奏聞伏候勑㫖¶
¶
　　(貼黄)奏為臣繳進髙宗皇帝御筆手詔石刻十巻¶
并臣大父先臣飛家集十巻行實六巻籲天辨誣¶
五巻通叙一巻并隨進表三通伏候勑㫖事¶
¶
<pb:KR2g0010_WYG_026-10a>¶
　　上宰執第一書¶
¶
　　四月某日承務郎新差監鎮江府户部大軍倉岳珂謹¶
齋沐裁書再拜獻于某官閤下珂聞之古之所謂大臣¶
者其事業足以格天其利澤足以及人前乎百年後乎¶
百世皆足以䝉其深仁厚澤盖其大公至正以天下之¶
心為心以天下之耳目為耳目無阿毁譽無私愛憎故¶
夫與天子坐朝論道完泰而進見否而退是其職也如¶
斯而已乎曰未也是足(原闕)¶
<pb:KR2g0010_WYG_026-10b>¶
¶
¶
¶
¶
¶
¶
¶
¶
<pb:KR2g0010_WYG_026-11a>¶
¶
¶
¶
¶
¶
¶
　　髙廟之知冒萬死一生之地内平劇盗外抗强敵不十¶
年間位至三孤躐登樞筦可謂不世之遇矣惟其大志¶
<pb:KR2g0010_WYG_026-11b>¶
在於恢復中原義不少沮忤時相講和之計重以同列¶
異趨勢位相軋而媒蘖旋生䜛惎横出不置之死地不¶
止也夫亦何罪而至於此極哉雨膏於春而行者疾其¶
濘月昱於夜而盗者惡其明彼時相之心以為不如是¶
則和不可成爵不可保耳是以䝉被汙垢六七十年雖¶
髙廟神聖卒悟其姦賜之昭雪又以此意屬于孝廟葬¶
之以禮復之以官録用其子若孫宜若可以無遺憾矣¶
而山林之史疑以傳疑徃徃是非無據而黒白易位雖¶
<pb:KR2g0010_WYG_026-12a>¶
決黄流之奔猛不能以湔滌是故不無待乎其人恭惟¶
某官以孔孟之學事堯舜之君雲龍風虎之遇亶有光¶
於中興十數年來農扈屢豐邊陲不竦日月五星安行¶
於上百川河海順流於下將天下之蟲鱗羽介無一不¶
被滲漉之澤矧惟國家之公卿將相乃獨略之而有所¶
未暇故士之立一名一節者不惟今日之在陶冶而後¶
世亦將有賴焉不惟後世之在陶冶而前代又將有賴¶
焉仲虺周公之所以輔其君者閤下豈亦多遜珂是以¶
<pb:KR2g0010_WYG_026-12b>¶
冒昧譔述先祖行實六巻籲天辨誣五巻通叙一巻裒¶
集髙廟所賜御札石刻七十六軸家集十巻既以陳之¶
乙覽而以其副敬伏光範門下伏惟論道經邦之暇賜¶
之采矚而哀矜先祖之不辜從容入侍清閒之燕一借¶
敷奏之餘論俾九原之枉獲伸則珂雖死不恨矣伏惟¶
察其區區而恕其狂且僭焉不備¶
¶
　　上侍從給舍臺諌書¶
¶
　　四月某日承務郎新差監鎮江府户部大軍倉岳珂謹¶
<pb:KR2g0010_WYG_026-13a>¶
齋沐裁書再拜獻于某官閤下珂聞事有抱一時之枉¶
而不獲伸者雖異日公議復明而事迹未覈足以貽目¶
睫之論茍有以伸之則不必其善之已出也不必其事¶
之已屬也今夫人有無名之指屈而不伸非疾痛害事¶
也而見者諭其方聞者效其藥非必其父兄子弟也非¶
必其鄉黨僚友也雖塗之人亦然何則惡枉喜伸天下¶
之同情人心之至理有不能遏者昔范文正公忤大臣¶
而去國余襄公救之尹師魯救之歐陽文忠公又救之¶
<pb:KR2g0010_WYG_026-13b>¶
不得其言則亦委而去此猶未也齊大夫崔子之不韙¶
太史書之以死其弟嗣書之而死者二人其弟又書之¶
南史氏復執簡以徃夫黜陟死生之際人之所甚畏慕¶
也而奮焉為之而無所顧避盖抱天下之屈者必將有¶
以伸之不必其善之已出而事之已屬固如此也珂嘗¶
讀史傳至是未嘗不有感於先祖武穆之事盖其奮自¶
單平以孤忠上結髙廟之知冒萬死一生内平羣盗外¶
抗彊敵不十年位至三孤躐登樞筦可謂不世之遇矣¶
<pb:KR2g0010_WYG_026-14a>¶
惟其大志在於恢復中原義不少屈忤大臣講和之策¶
重以同列異趨勢位相軋而媒蘖旋生䜛誣横出不置¶
之死地不止也彼惡其軋已而動於附勢者朋而翼之¶
亦既若燎之不可嚮邇矣然而廟堂之同列棘寺之僚¶
屬上至天族下至布衣皆能誦言其寃而不畏斥逐一¶
時之間亦可想見其事矣而䝉被汙垢于今六七十年¶
雖髙廟神聖卒悟其事賜之昭雪又以此意屬于孝廟¶
葬之以禮復之以官録用其子若孫宜亦可以無遺憾¶
<pb:KR2g0010_WYG_026-14b>¶
矣然而山林之史其為傳疑者未明也褒贈之典視其¶
同功者猶歉也則夫抱天下之屈而有不獲盡伸者珂¶
是以冒昧一鳴于閤下恭惟閤下以直方之徳髙明之¶
學宏逺之器經綸之材出為時用一朝之國是一代之¶
人物一世之公論皆司直於門下則先祖之所未伸者¶
必將動心焉珂不揆謹譔述先祖行實六巻籲天辨誣¶
五巻通叙一巻裒集髙廟所賜御札石刻七十六軸家¶
集十巻既以叩閽上徹乙覽而以其副敬陳於執事伏¶
<pb:KR2g0010_WYG_026-15a>¶
惟論思獻納之暇賜之采矚而哀矜先祖之不辜俾九¶
原之屈獲伸於明時則珂雖死不恨矣伏惟察其區¶
區而恕其狂且僭焉不備四月初七日詣登聞檢院繳¶
進十五日降付尚書省十六日送中書門下後省看詳¶
¶
¶
¶
¶
<pb:KR2g0010_WYG_026-15b>¶
¶
¶
¶
¶
¶
¶
¶
¶
　　金佗稡編巻二十六¶
¶
