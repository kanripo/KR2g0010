# -*- mode: mandoku-view -*-
#+TITLE: 金佗稡編
#+DATE: 2019-03-29 20:50:40.037947
#+PROPERTY: ID KR2g0010
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 13
<pb:KR2g0010_WYG_013-1a>¶
　　欽定四庫全書¶
¶
　　金佗稡編卷十三¶
¶
　　宋　岳珂　撰¶
¶
　　家集四¶
¶
　　奏議中¶
¶
　　辭鎮南軍承宣使第三奏¶
¶
　　中衛大夫武安軍承宣使神武副軍都統制臣岳飛狀¶
奏臣今月十五日准樞宻院劄子奉聖㫖除臣正任承¶
<pb:KR2g0010_WYG_013-1b>¶
宣使充江南西路沿江制置使臣已兩具辭免伏䝉聖¶
慈降詔不允者榮命下頒驚魂頓失辭章上達帝命不¶
俞雖臣受之不慙恐輿情之未恊輙陳懇愊方切憂惶¶
復䝉天語之丁寧告戒備至愈使臣心之感戴進退靡¶
安敢事虚辭仰違明詔竊念臣將天威而逺討致僣據¶
之一空妙策竒謀悉遵聖訓破堅却敵咸得士心臣實¶
何能輙膺殊賞既慙過量復付重權是誠叨冒以踰勲¶
非謂謙辭而避寵况九江乃控扼之重地連武昌爲襟¶
<pb:KR2g0010_WYG_013-2a>¶
帶之要衝用得其人周瑜所以敗曹公於赤壁禦失其¶
䇿隨何所以取黥布於湓江難使非才濫膺此寄伏望¶
吝此咽喉之付以屬大臣俯從螻蟻之誠使安愚分所¶
有上件恩命乞賜寢罷干冒天威死有餘罪謹録奏聞¶
伏候勑㫖¶
¶
　　辭男雲特除保義郎閤門祗候奏¶
¶
　　鎮南軍承宣使神武副軍都統制江南西路沿江制置¶
使臣岳飛狀奏臣今月十七日准樞宻院劄子奉聖㫖¶
<pb:KR2g0010_WYG_013-2b>¶
除臣男雲保義郎閤門祗候者伏念臣寒陋無堪上感¶
聖恩備貟軍事未有㳙埃之力以報國家况臣男雲俾¶
從戎伍未立寸效豈足仰副異眷實不遑安伏望特賜¶
寢罷以安愚分謹録奏聞伏候勑㫖¶
¶
　　乞罷制置職事奏¶
¶
　　鎮南軍承宣使神武後軍統制江南西路舒蘄州兼荆¶
南鄂岳黄復州漢陽軍徳安府制置使臣岳飛狀奏契¶
勘飛昨䝉聖恩除臣江南西路舒蘄州制置使臣不敢¶
<pb:KR2g0010_WYG_013-3a>¶
辭免伏恐朝廷别有使令實不自安方具陳控繼䝉除¶
臣荆南鄂岳黄復州漢陽軍徳安府制置使令臣收復¶
襄陽等六郡臣深體國事之急憤激于懐是以承命出¶
征不暇辭請今來並已收復了當竊念臣人㣲望輕難¶
任斯職欲望特降睿㫖委任重臣經畫荆襄令臣罷制¶
置使職事依舊充神武後軍統制庶得少安愚分謹録¶
奏聞伏候勑㫖¶
¶
　　辭建節劄子¶
¶
<pb:KR2g0010_WYG_013-3b>¶
　　鎮南軍承宣使神武後軍統制江南西路舒蘄州兼荆¶
南鄂岳黄復州漢陽軍徳安府制置使臣岳飛劄子奏¶
臣伏䝉聖恩除臣清逺軍節度使湖北路荆襄潭州制¶
置使依前神武後軍統制特封武昌縣開國子食邑五¶
百户伏念臣賦資凡下才不逮人旄節之崇實匪序遷¶
之比在於踈逖尤非宜據伏望聖慈追寢誤恩以安㣲¶
分庻免顛隮之患實出生成之賜取進止¶
¶
　　乞侍親疾劄子¶
¶
<pb:KR2g0010_WYG_013-4a>¶
　　鎮南軍承宣使神武後軍統制江南西路舒蘄州兼荆¶
南鄂岳黄復州漢陽軍徳安府制置使臣岳飛劄子奏¶
臣輙具危懇仰瀆睿聦臣愚戅之跡奮身單㣲初無尺¶
寸之先容獨賴聖明之特眷雖捐軀致命曽不足以仰¶
酬恩遇之絲毫思報之心寧有窮已臣近者奉命收復¶
襄漢去家逺渉六月餘日臣老母姚氏年幾七十侵染¶
疾病連月未安近復腿脚注痛起止艱難别無兼侍以¶
奉湯藥人子之心實難安處伏望聖慈察臣悃愊無他¶
<pb:KR2g0010_WYG_013-4b>¶
規避暫乞許臣在假以全侍奉之養將本軍人馬權暫¶
令統制官王貴張憲主管候臣老母稍安依舊管幹職¶
事恭聽驅䇿結草銜環誓圖報効冐犯雷霆之威臣無¶
任戰懼激切之至取進止¶
¶
　　辭建節第二劄子¶
¶
　　鎮南軍承宣使神武後軍綂制充江南西路舒蘄州兼¶
荆南鄂岳黄復州漢陽軍徳安府制置使臣岳飛劄子¶
奏臣契勘先具辭免江南西路舒蘄等州制置使䝉恩¶
<pb:KR2g0010_WYG_013-5a>¶
降詔不允續准省劄除臣清逺軍節度使湖北路荆襄¶
潭州制置使臣於今月初二日即具辭免干犯天聦至¶
今未䝉施行伏念臣謭薄之資無足比數誤辱聖恩備¶
員軍事雖竭疲駑殊無補報空糜饘餼朝夕靡遑若更¶
貪戀寵榮不惟取誚人言亦於臣之冒濫實所不安伏¶
望睿慈洞察檢㑹臣前所奏追寢成命早降指揮令臣¶
依舊官資充神武後軍統制庻安愚分未致顛隮終圖¶
報効紊瀆天威臣無任震汗之至取進止¶
¶
<pb:KR2g0010_WYG_013-5b>¶
　　繳節度告奏¶
¶
　　鎮南軍承宣使神武後軍綂制充江南西路舒蘄州兼¶
荆南鄂岳黄復州漢陽軍徳安府制置使臣岳飛狀奏¶
契勘近䝉降到臣清逺軍節度使湖北路荆襄潭州制¶
置使告一軸臣實有愚悃已累行具奏不敢祗受伏望¶
聖慈速賜追還以安㣲分謹録奏聞伏候勑㫖¶
¶
　　辭建節第三劄子¶
¶
　　鎮南軍承宣使神武後軍統制充江南西路舒蘄州兼¶
<pb:KR2g0010_WYG_013-6a>¶
荆南鄂岳黄復州漢陽軍徳安府制置使臣岳飛劄子¶
奏臣比具辭免清逺軍節度使䝉恩降詔不允之再瀝¶
肝膽之誠仰瀆天聽乞賜追寢成命今月十五日伏䝉¶
聖恩再降詔不允臣寒陋無堪才術凡下區區武弁不¶
當輙具汎辭控免惟是旄節之重實匪所堪事干國政¶
不容冐受惟望早賜追還以安愚分取進止¶
¶
　　辭建節第四劄子¶
¶
　　鎮南軍承宣使神武後軍統制充江南西路舒蘄州兼¶
<pb:KR2g0010_WYG_013-6b>¶
荆南鄂岳黄復州漢陽軍徳安府制置使臣岳飛劄子¶
奏臣伏准尚書省劄子以臣辭免清逺軍節度使特降¶
聖㫖不允不得再有辭免伏念臣猥以不才幸䝉委使¶
敢謂涓埃之効遽叨旄節之榮若不屢辭干瀆天聴不¶
惟叨冐寵榮不遑安處方今戎馬侵擾而誤恩若加於¶
人深慮名器不重勸賞不實何以厭服公議臣雖三貢¶
丹誠宸𠂻未允敢望聖慈察臣之愚實非矯飾所有告¶
命見在鄂州軍資庫寄納伏乞特賜追還以安愚分取¶
<pb:KR2g0010_WYG_013-7a>¶
進止¶
¶
　　劾劉康年僞奏乞恩澤奏¶
¶
　　清逺軍節度使神武後軍統制充湖北路荆襄潭州制¶
置使臣岳飛狀奏臣近讀池州送到朝報内一項係臣¶
畫一陳乞臣母封國夫人第二項次男雷乞授文資第¶
三頂乞江州廬山東林禪寺住持僧慧海佛禪師事臣¶
伏讀不勝驚駭盖臣先於鄂州駐劄日遣本軍提舉事¶
務武功大夫劉康年將收復襄漢等賞功文字前去行¶
<pb:KR2g0010_WYG_013-7b>¶
在投進臣以鄂州去行在遥逺恐徃復遲緩又臣本軍¶
軍器闕少戰馬倒死者甚多遂令劉康年齎空名印紙¶
因便將帶陳乞軍器戰馬等事不謂劉康年將前項印¶
紙擅行書填陳乞臣之私事竊念臣冗賤凡才誤䝉陛¶
下擢任兢競旦夕每虞不稱如臣近者䝉恩以收復襄¶
漢六州寵加旄節臣凡五具懇辭不敢祗受慮或取誚¶
公論有玷清朝敢謂康年遽上此請方當國家多事之¶
際陛下宵衣旰食親御六師經理戎政臣雖至愚極陋¶
<pb:KR2g0010_WYG_013-8a>¶
豈不知捐身効命少圖補報况復敢以私門猥𤨏希求¶
恩寵臣若不披露肝膽力爲辨雪天下其謂臣何伏望¶
陛下察臣悃愊實未嘗敢萌此意乞將上件恩數早賜¶
追寢仍將劉康年妄行書填印紙情罪明正朝典所有¶
臣不合令劉康年將帶空名印紙事理見在本軍待罪¶
伏乞同賜黜責施行謹録奏聞伏候勑㫖¶
¶
　　再乞寢罷劉康年僞乞恩澤劄子¶
¶
　　清逺軍節度使神武後軍統制充湖北路荆襄潭州制¶
<pb:KR2g0010_WYG_013-8b>¶
置使臣岳飛劄子奏契勘臣近於正月初一日嘗具奏¶
聞爲本軍提舉一行事務官武功大夫劉康年妄行書¶
填印紙乞母封國夫人次男雷換文資僧慧海禪師事¶
乞賜追寢仍將劉康年妄行書填印紙情罪明正朝典¶
所有臣不合令劉康年將帶印紙事理臣見在本軍待¶
罪乞同賜黜責施行去後今月十七日准尚書省劄子¶
正月八日三省同奉聖㫖岳飛放罪劉康年罷神武後¶
軍提舉一行事務依衝替人例施行係事理重仍追奪¶
<pb:KR2g0010_WYG_013-9a>¶
收復襄漢等賞飛母封號係是特恩可依已降指揮餘¶
令改正臣以猥𤨏之資曲荷天地廣大之恩終不加罪¶
保全㣲臣臣雖殞身無以仰報聖徳萬分之一重念臣¶
奮跡單㣲今來濫厠承流於法母已是當封淑人遭際¶
陛下實爲榮幸豈敢踰分過有邀求前三事上感睿照¶
特賜辨明皆已施行獨有臣母國夫人號未䝉改正竊¶
惟國家討爵自有彛制豈可躐等超遷有紊舊章若因¶
劉康年妄有陳請陛下必欲以此封臣之母不惟臣終¶
<pb:KR2g0010_WYG_013-9b>¶
不遑安亦於公論不以爲允伏望聖慈洞察憐臣懃懇¶
之誠俯從所欲將臣母特封國號事速賜追還以正名¶
分取進止¶
¶
　　(貼黄)如以爲特恩不可復奪乞將飛旄鉞恩數追¶
寢回授施行庶幾不致濫受伏乞睿照¶
¶
　　辭男雲雷除閤職劄子¶
¶
　　清逺軍節度使神武後軍統制充湖北路荆襄潭州制¶
置使臣岳飛劄子奏臣今月十一日准尚書省劄子奉¶
<pb:KR2g0010_WYG_013-10a>¶
聖㫖除臣男雲閤門宣賛舎人雷閤門祗候伏念臣寒¶
陋之資遭際聖明恩紀過厚比者入覲天光荐叨異數¶
顧雖捐軀致命莫報萬分今者寵眷日來又及賤息念¶
臣何功冐兹優渥成命初頒驚悸失措寔惟臣么麽賤¶
㣲凌躐已極而父子僥冐公議尤所不容陛下如欲始¶
終保全願收還誤恩俾安愚分庶幾不犯貪進之戒獲¶
逭他日之譴取進止¶
¶
　　乞宫祠劄子¶
¶
<pb:KR2g0010_WYG_013-10b>¶
　　鎮寧崇信軍節度使神武後軍都統制荆湖南北襄陽¶
府路制置使臣岳飛劄子奏比具誠懇冐犯天聦以荆¶
襄三路目今盗賊屏息乞罷制置使職事以安愚分未¶
䝉俞允竊念臣自收復建康相繼六年正當大暑討捕¶
㓂攘雖臣子義當捐軀効命報稱之時固不應復有披¶
陳然臣自收捕曹成入廣漸染瘴癘後來屢中暑毒毎¶
至夏月疾間發作兩目赤昏飯食不進加之老母别無¶
兼侍病既在身母且垂白若臣貪冐寵榮不知進退非¶
<pb:KR2g0010_WYG_013-11a>¶
惟臣所不安又以臣所統軍馬不少方陛下恢復故疆¶
奉迎二聖宜選賢能建圖事功而臣至愚極陋豈可乆¶
濫兵權以妨豪傑之路情至廹切實非縁飾誕妄上欺¶
天聽欲望聖慈察臣之心本非避事除臣一在外宫觀¶
差遣如犬馬之年未殞他日尚可以備員邊面以受驅¶
䇿伏乞俞允早賜降付施行不勝幸願紊瀆宸扆臣無¶
任震汗激切之至取進止¶
¶
　　乞宫祠第二劄子¶
¶
<pb:KR2g0010_WYG_013-11b>¶
　　鎮寧崇信軍節度使神武後軍都統制荆湖南北襄陽¶
府路制置使臣岳飛劄子奏臣於六月十八日嘗具奏¶
劄冐犯天聦惟切震懼朝夕恭俟宸命今月十九日准¶
尚書省劄子奉聖㫖岳飛已平湖湘見措置上流事務¶
責任繁重所請不允仍不得再有陳請者伏念臣起身¶
田野勢援孤單荷陛下天地父母之恩曲垂覆育雖臣¶
捐軀効死豈足以圖報萬分之一臣前所請固非忍爲¶
亦非所願實以臣垂白之親别無兼侍年來多病頗覺¶
<pb:KR2g0010_WYG_013-12a>¶
羸瘠又臣先所染瘴縁冐暑毒今亦未瘥雖平居無事¶
猶恐不能任責况今日上流形勢所繫至重若非智謀¶
宏逺勇略過人者安能分陛下宵旰之憂仰副委寄如¶
臣不才冐濫寵榮加以抱疾而不知止終恐有悞使令¶
上貽陛下憂顧伏望聖慈察臣愚懇不敢飾辭早賜俞¶
允除臣一在外宫觀差遣茍免顛隮實出生成之賜取¶
進止¶
¶
　　乞宫祠第三劄子¶
¶
<pb:KR2g0010_WYG_013-12b>¶
　　鎮寧崇信軍節度使神武後軍都統制荆湖南北襄陽¶
府路制置使臣岳飛劄子奏先具誠懇冐瀆天聦乞一¶
在外宫觀差遣准尚書省劄子奉聖㫖不允仍不得再¶
有陳請者伏念臣起自白丁誤䝉器使仰荷聖慈委曲¶
異眷雖父母之愛其子何以復加顧臣之事陛下豈不¶
願殫竭疲駑以畢此生仰圖報効况今防秋是時詎敢¶
託以他事覬安閒退實縁臣老母垂白多病又臣漸染¶
瘴疾四肢墮廢兩目昏赤而臣職掌兵戎繫國利害莫¶
<pb:KR2g0010_WYG_013-13a>¶
大於此臣若貪冐榮寵昧於進退不哀鳴控告於君父¶
在臣一身固不足惜重念朝廷付以上流責任不輕恐¶
致顛隮有悞委寄伏望睿照矜其愚悃别無規避特降¶
指揮檢㑹臣前所陳請早賜俞允不勝幸甚取進止¶
¶
　　辭檢校少保第二劄子¶
¶
　　鎮寧崇信軍節度使神武後軍都統制荆湖南北襄陽¶
府路蘄黄州制置使臣岳飛劄子奏臣比具辭免檢校¶
少保恩命事今月十五日伏䝉聖恩曲降詔諭未賜俞¶
<pb:KR2g0010_WYG_013-13b>¶
允臣義有未盡跼蹐靡遑輙敢再(工羽)丹誠仰干淵聽伏¶
念臣本無才術誤膺眷渥未能平定中原掃除僣竊以¶
副陛下削平禍亂之(闕)¶
¶
¶
¶
¶
¶
<pb:KR2g0010_WYG_013-14a>¶
¶
¶
¶
¶
¶
¶
¶
¶
<pb:KR2g0010_WYG_013-14b>¶
¶
¶
¶
¶
¶
　　止¶
¶
　　辭招討使第三劄子¶
¶
　　鎮寧崇信軍節度使神武後軍都統制荆湖南北襄陽¶
<pb:KR2g0010_WYG_013-15a>¶
府路蘄黄州制置使臣岳飛劄子奏臣比兩具辭免招¶
討使恩命今月十六日准尚書省劄子奉聖㫖依已降¶
詔㫖不允不得再有陳請者伏念臣才術空踈智識凡¶
下方懇辭檢校少保之恩豈謂復進招討之任荐膺眷¶
渥撫已驚惶切惟閫外之重責任非輕自匪徳望服人¶
韜略邁衆何以仰副陛下遴選委寄之意如臣不才曷¶
足當此伏望聖慈察臣之𠂻實欲少安分守早賜追還¶
成命庶叶師言取進止¶
<pb:KR2g0010_WYG_013-15b>¶
¶
¶
¶
¶
¶
¶
¶
¶
　　金佗稡編巻十三¶
¶
