# -*- mode: mandoku-view -*-
#+TITLE: 金佗稡編
#+DATE: 2019-03-29 20:50:40.194210
#+PROPERTY: ID KR2g0010
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 46
<pb:KR2g0010_WYG_046-1a>¶
　　欽定四庫全書¶
¶
　　金佗續編巻十八¶
¶
　　宋　岳珂　撰¶
¶
　　百氏昭忠録卷二¶
¶
　　章尚書頴經進鄂王傳之二¶
¶
　　(原闕)¶
¶
¶
<pb:KR2g0010_WYG_046-1b>¶
¶
¶
¶
¶
¶
¶
¶
¶
<pb:KR2g0010_WYG_046-2a>¶
¶
¶
¶
¶
¶
¶
¶
¶
<pb:KR2g0010_WYG_046-2b>¶
¶
¶
¶
¶
¶
¶
¶
¶
<pb:KR2g0010_WYG_046-3a>¶
　　大破成軍降其卒二萬餘人獲馬二千匹追之兵自武¶
寜縣至江州道中殺及降三萬人成自獨木渡趨蘄州¶
飛以騎軍追之又發歩卒渡水夾擊之殺其將馬進孫¶
建及他首領甚衆晝夜走饑困死者什四五至蘄州又¶
降其卒萬五千人獲馬二千餘匹棄器甲金帛無數成¶
走降偽齊江淮平相州人張用有勇力號張莽蕩其妻¶
尤勇帶甲上馬敵千人自號一丈青以兵五萬㓂江西¶
俊召飛語之曰非公無可遣者問用兵幾何飛曰以飛¶
<pb:KR2g0010_WYG_046-3b>¶
自行此賊可徒手擒俊因以歩兵三千益飛飛至金牛¶
頓兵遣一兵持書諭之曰吾與爾同里人忠以告汝南¶
薰門鐵路歩之戰皆汝所悉也今吾自將在此汝欲戰¶
則岀戰不欲戰則降降則朝廷録用各受寵榮不降則¶
身殞鋒鏑或為俘囚雖悔何及用與妻得書拜曰果吾¶
父也敢不降遂俱解甲飛受其降以歸俊謂僚佐曰岳¶
觀察之勇略吾與汝曹俱不及也又招降馬進餘黨之¶
潰者數萬人飛汰其老弱得精兵萬餘人以歸俊俊奏¶
<pb:KR2g0010_WYG_046-4a>¶
功飛第一七月充神武副軍統制命權留洪州彈壓盗¶
賊十月授親衛大夫建州觀察使建㓂范汝為䧟邵武¶
軍江西安撫大使李回&KR0702;飛分兵三千保建昌軍二千¶
保撫州飛以岳字幟植城門賊游騎望見相戒勿犯民¶
頼以安十一月賊將姚逹饒青以萬餘人逼建昌飛遣¶
王萬徐慶將建昌之軍討之擒青逹十二月陞神武副¶
軍都統制紹興二年正月詔以飛治軍整肅勇於戰鬭¶
賜衣甲一千副時飛年三十曹成擁衆十餘萬由江西¶
<pb:KR2g0010_WYG_046-4b>¶
歴湖湘執安撫使向子諲據道州賀州二月命飛以本¶
職權知潭州兼權荆湖東路安撫都總管且以韓京吳¶
鍚及廣東西峒丁刀弩手將兵土軍弓手民兵與飛㑹¶
以捕成又付之牌以金書并黄旗十招降羣盗十七日¶
飛發洪州成聞飛來謂其人曰岳家軍來矣乃預令其¶
軍分路逃去十九日成引兵趨全永犯廣西獨留其中¶
軍乗飛未至縱兵肆掠三十日飛至茶陵先遣兵趨郴¶
及桂陽伺成動息有詔察其受招與否為進退飛數以¶
<pb:KR2g0010_WYG_046-5a>¶
上意諭之成不聽飛乃上奏曰内冦不除何以攘外近¶
郊多壘何以服逺比年羣盗競作朝廷務廣德意多命¶
招安故盗益玩威不畏力強則肆暴力屈則就招若不¶
略加勦除蠭起之㓂未可遽殄詔許之閠四月入賀州¶
境成軍於太平場飛未至賊屯數十里按兵立柵㑹得¶
成諜者縳而坐之帳下有間飛出帳召軍吏調兵食吏¶
曰糧且盡矣柰何飛曰促之耳不然且返茶陵以就餉¶
已而顧見成諜者以手循耳頓足而入乃令逸之諜至¶
<pb:KR2g0010_WYG_046-5b>¶
成軍言之成大喜期明日來追飛軍是夜飛命士蓐食¶
夜半悉甲趨遶嶺初五日未明已破太平場軍盡殱其¶
守隘之兵而焚其營成大驚明日進兵距賀城二十里¶
成募賊願戰者三萬餘人據山險捍官軍飛麾兵掩擊¶
賊衆大潰追至城東江岸成奔桂嶺路詔不以逺近追¶
捕又以暑月暴露降勅撫諭飛進兵趨桂嶺其地有北¶
藏嶺上梧關蓬嶺號為三關隘成先引兵據北藏嶺上¶
梧關自以為得地飛至成以都統領王淵迎戰飛麾兵¶
<pb:KR2g0010_WYG_046-6a>¶
疾馳不陣而鼓之淵軍大潰殱其守隘者奪二隘而據¶
之成亟遁去十三日成復選鋭將自北藏嶺夾擊官軍¶
飛以兵迎之成敗馘二萬五千餘級獲其弓箭刀槍無¶
數成又自桂嶺為營至北藏嶺亘六十餘里所據皆山¶
險溪澗道人馬不可並行成自守蓬嶺賊衆十餘萬皆¶
河北河東陜西之潰卒驍勇健鬭飛所部纔八千人而¶
騎最少不及成軍什之一十五日飛進兵蓬嶺分布嶺¶
下一鼓登之成軍四潰所殺及掩入溪水者不知其數¶
<pb:KR2g0010_WYG_046-6b>¶
成自投嶺下得駿馬而逃飛舉其寨有之及其槍刀金¶
鼓旗幟歸其所擄人民於田里擒其將張全成竄連州¶
飛呼張憲王貴徐慶謂之曰曹成敗走餘黨盡潰慮其¶
復聚為盗今遣汝等三路招降若復違拒誅其酋而撫¶
其衆謹無妄殺累主上保民之仁於是憲自賀連慶自¶
邵道貴自郴桂陽降者二萬與飛㑹連州凡降者用其¶
酋領而給其食乃益進兵追成成走宣撫司降其徒有¶
郝政者率衆走沅州欲為成報仇為張憲所擒其將楊¶
<pb:KR2g0010_WYG_046-7a>¶
再興走躍入澗中憲欲殺之再興曰願執我見岳公遂¶
受縛飛見再興竒其貎釋之曰吾不汝殺汝當以忠義¶
報國家後卒為名將死於戰嶺表悉平時盛夏行師煙¶
瘴之地賊兵以疾死者相繼而官軍無一人疾癘者蓋¶
拊循之有方也六月十一日授中衛大夫武安軍承宣¶
使依前神武副軍都統制初詔飛平曹成日赴行在尋以¶
江州為控扼要地命飛以兵及韓京吳錫軍屯江州比¶
入江西境安撫大使李回&KR0702;令招殺馬友將郝通之衆¶
<pb:KR2g0010_WYG_046-7b>¶
飛遂至筠州降之選其兵得精兵一萬八千人因奏所¶
得兵足以防江韓京吳錫更不湏發乃以京錫撥𨽻荆¶
湖廣南宣撫司馬友復犯筠州及聞飛軍來遽逃去軍¶
至江州劉忠之餘黨四千餘人㓂蘄之廣濟縣又李通¶
已受招安在司公山不肯出令飛掩捕悉平之李回奏¶
以舒蘄光黄接漢陽武昌盗賊並委飛招捕十二月亡¶
將李宗亮誘張式以兵叛紹興三年正月宗亮式夜至¶
筠州焚剽飛遣徐慶𫝊選捕滅之二月上遣鄭壯賫金¶
<pb:KR2g0010_WYG_046-8a>¶
蕉酒器如賜韓世忠禮詔飛赴行在江西宣諭劉大中¶
奏飛提兵素有紀律人情恃以為安今飛以軍赴行在¶
恐民不安盗復起乃不果行又以親札賜李回令專委¶
飛捕盗時䖍吉盗羣起吉則曰彭友曰李動天及以次¶
首領稱號尤僣䖍則有陳顒羅閑連兵數十萬寨五百¶
餘所相表裏拒官軍侵㓂循梅廣惠英韶南雄南安建¶
昌汀潮邵武諸郡李回奏乞專委捕討廣東宣諭明橐¶
亦奏䖍賊為二廣患欲飛招捕知梧州文彦明奏虔州¶
<pb:KR2g0010_WYG_046-8b>¶
鹽㓂入廣東乞委飛討之亦連奏以飛為請上始專以¶
虔吉冦付飛平之四月飛至虔州聞彭友立柵於固石¶
洞儲蓄甚富飛至則已離固石洞悉其兵至雩都俟官¶
軍飛遣辨士二人説之賊曰為我語岳承宣吾寜敗不¶
肯降毋以虛聲恐我遂與戰友躍馬馳突飛麾兵擊之¶
擒友等於馬上餘悉散走餘屍滿山谷獲衣甲器械無¶
數還其所掠二萬餘人餘酋復退保固石洞洞之山特¶
高水環之止一徑可入飛頓兵瑞金縣自領千騎至固¶
<pb:KR2g0010_WYG_046-9a>¶
石復遣説之不從飛乃列騎山下皆重鎧持滿黎明遣¶
死士三百疾馳登山賊衆大亂山下鳴鼓呼譟賊皆棄¶
山而下為列騎所圍疾呼匈命倉猝投墜而死者衆飛¶
令止殺悉聽下山投降或請戮之飛蹙然曰愚民殺之¶
何益且主上既赦其人矣命籍其金帛入備邊激賞庫¶
擇其勇鋭者𨽻諸軍餘悉縱之授徐慶等方略捕諸郡¶
賊以次敗降擒賊大小首領五百餘人初隆祐后至章¶
貢軍民逆命有宻㫖令屠䖍城飛既平諸㓂乃駐軍三¶
<pb:KR2g0010_WYG_046-9b>¶
十里上疏誅首惡而赦脅從不許飛請至再上乃賜曲¶
赦仍詔飛裁决六月飛入城論囚以諸囚罪之尢者數人誅之¶
餘悉稱詔貰之時又有劉忠之將高聚犯袁州飛遣王¶
貴擊之擒聚及其徒二百餘人降其衆三千殺其偽統¶
制方某又張成亦以三萬人犯袁州䧟萍鄉復遣王貴¶
擊之成敗走王貴焚其寨殺死甚衆俘五百人明日復¶
戰遂擒成悉降其衆七月詔飛趙鼎奏䖍民習於頑累¶
年為患飛雖巳平蕩恐大軍起行之後復嘯聚請留五¶
<pb:KR2g0010_WYG_046-10a>¶
千人屯䖍州又以宻院之請分三千人屯廣州一萬人¶
屯江州九月飛至行在所上使人諭飛令繫金帶上殿¶
十三日入見撫勞再三賜衣甲馬鎧弓箭各一副金線¶
戰袍金帶手刀銀纒槍戰馬海皮鞍各一賜御札於旗¶
曰精忠岳飛令行師必建之又賜雲弓箭戰袍銀纒槍¶
各一犒其軍甚厚十五日詔落階官授鎮南軍承宣使¶
依前神武副軍統制江南西路㳂江制置使十八日諭¶
㫖三事令飛於江州興國南康一帶駐剳諸屯軍馬許¶
<pb:KR2g0010_WYG_046-10b>¶
遇緩急抽差一也江上有軍期急速與制置㑹議不及¶
隨宜措置二也舒蘄兩州增𨽻飛節制三也二十日賜¶
銀二千兩犒所部將士二十一日除江南西路制置使¶
二十四日除江南西路舒蘄州制置使二十七日以李¶
山軍馬𨽻飛二十九日改差神武後軍統制仍制置使¶
十一月令王&KR0645;折彦質遣吳全吳錫兩軍並聽飛節制十¶
二月以李横牛臯𨽻飛時偽齊使李成合金兵五十萬¶
大舉南㓂攻䧟襄陽及唐鄧隨郢州信陽軍故鎮撫刺¶
<pb:KR2g0010_WYG_046-11a>¶
史如李横李道翟琮董先牛臯等俱失守偽齊於每郡¶
置將又湖㓂楊么與偽齊交通欲分舟船五十艘攻岳¶
鄂漢陽蘄黄順流而下李成以兵三萬益楊么舟師自¶
提兵十七萬由江西陸行趨兩浙與么㑹朝廷患之始¶
命於江南北岸水陸戰守處常為備又命於興國大冶¶
通洪州之路為隄防多遣間探日具事宜以聞又命備¶
鄂黄等州及漢陽軍又於下流鄂岳備賊營之潜渡為¶
㓂者飛與幕府僚吏語及二㓂或問將何先飛曰襄漢¶
<pb:KR2g0010_WYG_046-11b>¶
既復李成䘮師而逃楊么失助矣第申嚴下流之兵以¶
備之然後鼓行紹興四年三月除兼荆南鄂岳州制置¶
使飛乃奏乞復襄陽六郡以為今欲恢復不可不爭此¶
土宜及時攻取以除心膂之病上以諭輔臣趙鼎鼎奏¶
曰知上流利害無如飛者於是以親札報飛曰今從卿¶
所請已降畫一令卿收復襄陽六郡惟是服者舍之拒¶
者伐之追奔之際無出李横舊界畫一之目以湖北帥¶
司統制官顔孝㳟崔邦弼兩軍并荆南鎮撫使司馬軍¶
<pb:KR2g0010_WYG_046-12a>¶
並聽飛節制諸州既復並許隨宜差官防守如城壁不¶
堪守禦則移治山寨或用土豪或用舊將牛臯等主之¶
四月令神武右軍中軍各選勝被甲馬百匹付飛軍二¶
十五日金束帶三賜飛將佐五月除黄復州漢陽軍德¶
安府制置使飛提兵至郢州偽將京超勇悍號萬人敵以¶
蕃漢兵萬餘人來飛渡江至中流顧謂幕屬曰飛不擒¶
賊復舊境不渉此江初五日抵城下飛躍馬環城以䇿¶
指東北敵樓顧謂衆曰可賀我也超乗城以拒飛使張¶
<pb:KR2g0010_WYG_046-12b>¶
憲問之曰爾曹受國家恩厚何得叛從劉豫超謀主劉¶
楫出應曰今日各事其主毋多言也飛怒甚會軍正告¶
糧乏飛問糧餘幾何曰可再飯飛曰可矣當以翌日已¶
時破賊黎明鼓衆薄城一麾並進衆皆登城超投崖而¶
死殺士卒七千人積屍與天王樓齊高劉楫就縛至飛¶
前責以大誼南卿斬之復郢州遣張憲徐慶復隨州偽¶
將王嵩聞憲慶來不戰而遁退保於隨飛遣牛臯裹三¶
日糧往未盡三日城已㧞執嵩斬之得士卒五千人復¶
<pb:KR2g0010_WYG_046-13a>¶
隨州飛領軍趨襄陽李成聞飛來引軍出城四十里迎¶
戰左臨襄江王貴牛臯等即欲攻之飛笑謂之曰且止此¶
賊屢敗予意其更事多必練習今其疎暗如故歩卒之¶
利在阻險騎兵之利在平曠成乃左列騎兵於江岸右¶
列歩兵於平地雖有衆十萬何能為乃舉鞭指貴曰爾¶
以長槍歩卒由成之右擊其騎兵指臯曰爾以騎兵由¶
成之左擊其歩卒合戰馬皆應槍而斃後騎不能支退¶
擁入江人馬俱溺激水高丈餘歩卒死者無數成軍夜¶
<pb:KR2g0010_WYG_046-13b>¶
遁復襄陽駐兵城中偽齊益李成兵屯襄江北新野市¶
號三十萬欲求復戰飛先遣王萬以兵駐清水河以餌¶
之飛繼往六月五日賊悉其衆以衝官軍萬與飛夾擊¶
之敗之六日復戰又敗之使萬追擊横屍二十餘里上¶
賜札曰李成益兵而來我師大㨗乃卿無輕敵之心有¶
勇戰之氣之所致也因以見賊志之小小耳常降親札¶
令卿條具守禦全盡之䇿若少留將兵恐復為賊有若¶
師徒衆多則饋餉疲勞乃自困之道卿必有以處此飛¶
<pb:KR2g0010_WYG_046-14a>¶
奏曰臣竊觀金與劉豫皆有可取之理其所愛惟金帛¶
子女志已驕惰劉豫僭臣賊子雖以儉約結民而人心¶
終不忘宋攻討之謀正不宜緩茍歳月遷延使得修治¶
城壁添兵聚糧而後取之必倍費力陛下淵謀遠畧非¶
臣所知以臣自料如及此時以精兵二十萬直擣中原¶
恢復故疆民心効順誠易為力此則國家長久之策也¶
在陛下睿斷耳如姑以目前論襄陽隨郢地皆膏腴民¶
力不支若行營田之法其利為厚今將已七月未能耕¶
<pb:KR2g0010_WYG_046-14b>¶
墾來春即可措畫陛下欲駐大兵於鄂州則襄陽隨郢量¶
留軍馬又於安復漢陽亦量駐兵兵勢相接漕運相繼¶
荆南聲援亦已相接江淮荆湖皆可奠安六州之屯且¶
以正兵六萬為固守之計就撥江西湖南糧斛朝廷支¶
降劵錢為一年支遣候營田就緒軍儲既成則朝廷無¶
餽餉之憂進攻退守皆兼利也惟是葺理之初未免艱¶
難必仰朝廷有以資之基本既立後之利源無有窮已¶
又此地秋夏則江水漲隔外可禦㓂内足以運糧至冬¶
<pb:KR2g0010_WYG_046-15a>¶
後初春江水淺澁吾資糧已備可以坐待矣於今所先¶
在乎速備糧食斟量屯守之兵可善其後臣今亦候糧¶
食稍足即過江北雖金齊兵勢衆多臣當竭力勦戮不¶
敢少負陛下時方重深入之舉而王&KR0645;以大兵六萬討¶
楊么未平營田之議自是興矣七月進兵鄧州聞李成¶
與金人劉合貝勒陜西敵兵㑹於西北置營三十餘所¶
以拒官軍飛遣王貴等由光化路張憲等由横林路㑹¶
師掩擊憲至鄧州城外三十里遇敵兵數萬迎戰王萬¶
<pb:KR2g0010_WYG_046-15b>¶
董先各以兵出竒突擊敵衆大潰降執金官楊德勝等¶
二百餘人得兵仗甲馬以萬計劉合貝勒僅以身免敵¶
將高仲以餘卒退保鄧城閉門堅守十七日飛引兵攻¶
城將士皆不顧矢石蟻附而上一鼓㧞之生擒高仲復¶
鄧州上聞之喜謂胡松年曰朕素聞飛行軍有紀律未¶
知能破敵如此松年曰惟其有紀律所以能破敵㨗奏¶
至後殿進呈上曰岳飛籌略頗如人意令降詔奬諭仍遣¶
中使傳宣撫問賜銀合茶藥并問勞將佐犒賞有差二¶
<pb:KR2g0010_WYG_046-16a>¶
十三日復唐州又復信陽軍擒偽知通凡五十人襄漢¶
悉平川陜貢賦綱馬之路始通飛辭制置使乞委任重¶
臣經畫荆襄詔不許趙鼎奏湖北鄂岳最為㳂江上流¶
控扼要害之所乞令飛鄂岳州屯駐不唯江西藉其聲¶
勢而湖南二廣江浙亦獲安妥乃以襄陽隨郢唐鄧信¶
陽並為襄陽府路𨽻飛移屯鄂州二十五日除清逺軍¶
節度使湖北路荆襄潭州制置使仍神武後軍統制特封¶
武昌縣開國子食邑五百户食實封二百户賜金束帶¶
<pb:KR2g0010_WYG_046-16b>¶
一九月(缺)　劉豫舉兵七十萬聚糧入㓂二十一日詔¶
備軍馬舟船於衝要控扼之地分布防禦時諜探動息¶
及備禦次第以聞二十五日詔飛為荆襄武昌控扼計¶
仍圖楊么二十七日詔飛察敵情嚴為之備二十九日¶
詔令凡控扼處分兵嚴備有警率將士竭力捍禦十月¶
五日詔令疾速措置更遣諜探日一具奏敵兵侵淮圍¶
廬州上賜札曰近來淮上探報𦂳急朕甚憂之巳降指¶
揮督卿全軍東下卿夙有憂國愛君之心可即日引道兼¶
<pb:KR2g0010_WYG_046-17a>¶
程前來朕非卿到終不安心卿宜悉之飛奉詔出師池¶
州先遣牛臯渡江十二月飛自提兵趨廬州與臯㑹上¶
遣李庭幹賜飛香藥并賜札撫問時偽齊已驅甲騎五¶
千逼城臯以所從騎遥謂敵衆曰牛臯在此爾輩何為¶
見犯敵衆愕然相視及張岳字旗與精忠旗示之敵衆¶
不戰而潰飛謂臯曰必追之去必來復臯追擊三十餘¶
里敵衆相踐(原闕)¶
¶
<pb:KR2g0010_WYG_046-17b>¶
¶
¶
¶
¶
¶
¶
¶
¶
<pb:KR2g0010_WYG_046-18a>¶
¶
¶
¶
¶
¶
¶
¶
¶
<pb:KR2g0010_WYG_046-18b>¶
¶
¶
¶
¶
¶
¶
¶
¶
<pb:KR2g0010_WYG_046-19a>¶
　　旬荆南鎮撫使解潛遣史安湖南及諸軍遣晁遇十七¶
人邵守和璟亦累遣人招諭賊皆殺之至是所遣使叩¶
頭伏地辭飛叱之起曰吾遣汝汝不死使受命以行至¶
賊巢即厲聲呼曰岳節使遣我來諸寨開門延之以&KR0702;¶
授賊皆捧&KR0702;跪誦或問岳節使安否么之部將黄佐謂¶
其人曰岳節使號令如山不可玩若與之戰萬無生全¶
理不如速徃就降岳節使誠信人必善遇我遂率所部¶
詣潭降飛釋其罪撫勞之以聞於朝擢佐武義大夫閤¶
<pb:KR2g0010_WYG_046-19b>¶
門宣賛舍人賞與特厚佐出復單騎按其部問勞亦至¶
明日召佐使坐具酒飲酣飛撫佐背謂曰子真大丈夫¶
知逆順禍福况子姿力雄鷙不在時輩下果能為朝廷¶
立功名一封侯豈足道哉欲遣子復至湖中視有便利¶
可乗者擒之可以言語勸者招之子能卒任吾事否佐¶
感泣再拜願以死報乃遣佐歸湖中又有戰士三百餘人¶
來降飛皆委曲慰勞命其首領以官優給銀絹縱之有¶
復入湖中者亦不問歸數日又有二十人來降飛待之¶
<pb:KR2g0010_WYG_046-20a>¶
如前時張浚以都督軍至潭帥參政席益與浚語及之¶
益疑飛玩㓂欲奏聞浚笑曰岳侯忠孝人也足下何獨¶
不知用兵有深機胡可易言益慙乃止¶
¶
¶
¶
¶
¶
<pb:KR2g0010_WYG_046-20b>¶
¶
¶
¶
¶
¶
¶
¶
¶
　　金佗續編巻十八¶
¶
