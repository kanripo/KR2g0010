# -*- mode: mandoku-view -*-
#+TITLE: 金佗稡編
#+DATE: 2019-03-29 20:50:39.982682
#+PROPERTY: ID KR2g0010
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 3
<pb:KR2g0010_WYG_003-1a>¶
　　欽定四庫全書¶
¶
　　金佗稡編卷三¶
¶
　　宋　岳珂　撰¶
¶
　　髙宗宸翰下¶
¶
　　紹興十年¶
¶
　　敵昭武大將軍韓常既失夏金吾畏罪不敢還¶
以兵五萬屯長葛宻遣使願以其衆降先臣遣¶
賈興報許之烏珠復聚兵十萬拒先臣于朱僊¶
<pb:KR2g0010_WYG_003-1b>¶
鎮先臣按兵不動第遣將以背嵬五百奮擊大¶
破之烏珠奔東京時大軍去京纔四十五里方¶
議受降且進取兩河響應指期成功秦檜主和¶
議懼得罪于敵亟請班師先臣抗疏以為敵人¶
巢宂盡聚東京屢戰屢奔銳氣沮喪得間探報¶
烏珠巳盡棄輜重疾走渡河況今豪傑鄉風士¶
卒用命天時人事强弱巳見時不再来機難輕¶
失臣日夜料之熟矣惟陛下圗之奏至宸衷感¶
<pb:KR2g0010_WYG_003-2a>¶
悟賜御札令少駐近便得地利處報諸帥同為¶
進止¶
¶
　　得卿十八日奏言措置班師機㑹誠為可惜卿忠義許¶
國言詞激切朕心不忘卿且少駐近便得地利處報楊¶
沂中劉錡同共相度如有機㑹可乗約期並進如且休¶
止以觀敵釁亦須聲援相及楊沂中已於今月二十五¶
日起發卿可照知遣此親札諒宜體悉¶
¶
　　前詔未至諸大帥各已退師秦檜復請休兵觀¶
<pb:KR2g0010_WYG_003-2b>¶
釁亟趣先臣退一日而奉金牌者十有二先臣¶
奉詔還自朱僊鎮將朝于在所㑹韓世忠在淮¶
陽楊沂中往徐州朝廷慮敵軍襲其後復賜御¶
札令駐京西牽制¶
¶
　　比聞卿已趣裝入覲甚慰朕虚佇欲見之意但以卿昨¶
在京西與敵接戰遂遣諸軍掎角並進今韓世忠在淮¶
陽城下楊沂中已徃徐州卿當且留京西伺敵意向為¶
牽制之勢俟諸處同為進止大計無慮然後相見未晚¶
<pb:KR2g0010_WYG_003-3a>¶
也遣此親札諒深體悉¶
¶
　　先臣還至廬州始奉牽制之詔而韓世忠已還¶
軍於楚州賜御札報諭令疾馳入覲¶
¶
　　昨以韓世忠出軍淮陽委卿留京西為牽制之勢今聞¶
卿已至廬州世忠却已歸楚卿當疾馳入覲以副朕佇¶
見之切軍事足得面議遣此親札諒深體悉¶
¶
　　紹興十一年¶
¶
　　春正月諜報烏珠韓常將入寇先臣聞警即上¶
<pb:KR2g0010_WYG_003-3b>¶
疏乞㑹諸帥兵破敵願以身為先驅既遣奏整¶
兵以俟命未至十五日乙卯烏珠韓常與其龍¶
虎大王先驅渡淮二十五日乙丑駐廬州界報¶
至賜御札令先臣以兵至江州¶
¶
　　據探報敵人自夀春府遣兵渡淮已在廬州界上張俊¶
劉錡等見合力措置掩殺卿可星夜前來江州乗機照¶
應出其前後使敵腹背受敵不能枝梧投機之㑹正在¶
今日以卿忠勇志吞此敵當即就道付此親札卿宜體¶
<pb:KR2g0010_WYG_003-4a>¶
悉¶
¶
　　二月四日癸酉先臣在鄂未奉前詔念敵既舉¶
國入寇巢穴必虚若長驅京洛敵必奔命可以¶
坐制其敝既遣奏又欲亟遏敵師是日再抗疏¶
曰今敵在淮西臣若𢷬虚勢必得利萬一以為¶
寇方在近未暇逺圗即乞且親至蘄黄相度以¶
議攻却且敵知荆鄂宿師必自九江進援今若¶
出此貴得不拘使敵罔測未至賜御札趣出兵¶
¶
<pb:KR2g0010_WYG_003-4b>¶
　　比以金兵侵犯淮西已在廬州張俊楊沂中劉錡見併¶
力與敵相拒巳親札喻卿乗此機㑹提兵合擊必成大¶
功副卿素志卿可星夜倍道來江州或從蘄黄繞出其¶
後腹背擊敵機㑹在此朝夕須報再遣親札想宜體悉¶
¶
　　前詔未至敵已迫和州七日丙子復賜御札趣¶
出兵¶
¶
　　敵犯淮西與張俊和州相拒已遣親札趣卿倍道前來¶
合力擊敵早夜以俟卿忠智冠世今日之舉社稷所繫¶
<pb:KR2g0010_WYG_003-5a>¶
貴在神速少緩恐失機㑹也再遣手札卿當深悉七日¶
¶
　　九日戊寅先臣始奉出兵江州之詔下令以十¶
一日庚辰就道且以奏聞未至十日已卯詔遣¶
中使張去為至先臣軍賜御札趣出兵¶
¶
　　敵冦聚于淮西張俊楊沂中劉錡已於和州巢縣下寨¶
與敵相拒韓世忠出兵濠上卿宜倍道共乗機㑹前所¶
發親札卿得之必已就道今遣張去為徃喻朕意卿更¶
須兼程無詒後時之悔諒卿忠智出於天性不俟多訓¶
<pb:KR2g0010_WYG_003-5b>¶
也¶
¶
　　先臣時以寒𠻳在告庚辰力疾發鄂渚㑹所乞¶
合諸帥兵破敵之奏始至賜御札褒嘉¶
¶
　　昨得卿奏欲合諸帥兵破敵備見忠誼許國之意嘉歎¶
不巳今敵犯淮西張俊楊沂中劉錡已併力與敵相拒¶
卿若乗此機㑹亟提兵㑹合必成大功以朕所見若卿¶
兵自蘄黄繞出其後腹背擊敵似為良策卿更審度兵¶
貴神速不可失機㑹也再遣親札想宜體悉¶
¶
<pb:KR2g0010_WYG_003-6a>¶
　　朝廷得歸正人所報十五日甲申復賜御札趣¶
出兵¶
¶
　　比屢遣手札并面諭屬官仍遣中使趣卿提兵前来共¶
破敵人諒卿忠憤許國之心必當力踐所言以攄素志¶
今據歸正人備說金人梟勇之將皆在淮西朕度破敵¶
成功非卿不可若一舉奏功庶朕去年宥宻之詔不為¶
虚言況朕素以社稷之計倚重於卿今機㑹在此曉夕¶
以佇出師之報再遣此札卿宜體悉十五日¶
¶
<pb:KR2g0010_WYG_003-6b>¶
　　先臣始沓奉前詔乃益疾馳以行十七日丙戌¶
先臣癸酉之奏始至時朝廷亦欲亟遏敵師賜¶
御札報諭令姑緩京洛之策¶
¶
　　屢發手詔及毛敦書張去為繼往喻㫖朝夕需卿出師¶
之報覽二月四日奏備悉卿意然事有輕重今江浙駐¶
蹕敵騎近在淮西勢所當先兼韓世忠張俊楊沂中劉¶
錡李顯忠等皆已與敵對壘卿須親提勁兵星夜前来¶
蘄黄徑趨夀春出其軍後合力勦除㓙渠則天下定矣¶
<pb:KR2g0010_WYG_003-7a>¶
想卿聞此即便就道再遣親札宜深體悉¶
¶
　　是日既詔令緩京洛之策而先臣乞出蘄黄之¶
奏始至復賜御札嘉奬¶
¶
　　得卿奏欲躬親前去蘄黄州相度形勢利害貴得不拘¶
於九江以卿天資忠義乃心王室諒惟蚤夜籌畫必思¶
有以濟國家之急若得卿出蘄黄徑𢷬夀春與韓世忠¶
張俊相應大事何患不濟中興基業在此一舉覽奏不¶
勝嘉歎再遣親札卿宜體悉十七日未時¶
¶
<pb:KR2g0010_WYG_003-7b>¶
　　十九日戊子先臣出師之奏始至賜御札嘉歎¶
且申述先臣初奏㑹兵破敵之意¶
¶
　　得卿九日奏巳擇定十一日起發往蘄黄舒州界聞卿¶
見苦寒𠻳乃能勉為朕行國爾忘身誰如卿者覽奏再¶
三嘉歎無斁以卿素志殄敵常苦諸軍難合今烏珠與¶
諸頭領盡在廬州接連南侵張俊楊沂中劉錡等共力¶
攻破其營退却百里之外韓世忠已至濠上出銳師要¶
其歸路劉光世悉其兵力委李顯忠吳錫張琦等奪回¶
<pb:KR2g0010_WYG_003-8a>¶
老小孳畜若得卿出自舒州與韓世忠張俊等相應可¶
望如卿素志惟貴神速恐彼已為遁計一失機㑹徒有¶
後時之悔江西漕臣至江州與王良存應副錢糧巳如¶
所請委趙伯牛以伯牛舊嘗守官湖外與卿一軍相諳¶
妥也春深寒暄不常卿宜慎疾以濟國事付此親札卿¶
須體悉十九日二更¶
¶
　　先臣出師蘄黄親以背嵬先驅疾馳入廬州烏¶
珠懲潁昌之敗聞軍至舉營宵遁韓常亦以長¶
<pb:KR2g0010_WYG_003-8b>¶
葛乞降之舊先退兵渡淮三月一日庚子報至¶
賜御札諭先臣令平蕩夀春¶
¶
　　聞敵人已過夀春卿可與張俊㑹合率楊沂中劉錡並¶
往尅復得之則盡行平蕩使敵不得停迹以除後患則¶
卿此来不為徒行也有所措置開具奏来一日¶
¶
　　朝廷得韓世忠奏復賜御札趣先臣㑹合平蕩¶
¶
　　韓世忠奏已親提兵自濠往夀春府卿可約與相見從¶
長措置敵人若未全退或已退復来接戰即當乗其既¶
<pb:KR2g0010_WYG_003-9a>¶
敗痛與勦戮使知懲畏若已退不復来即夀春順昌皆¶
可平蕩浄盡免其後来之害以卿體國之意必協心共¶
濟不致二三也遣此親札諒宜深悉¶
¶
　　先臣軍在廬州烏珠韓常已遁得張俊報敵已¶
渡淮盡絶乃還軍舒州具以奏聞且候進止㑹¶
烏珠聞先臣退師用酈瓊計復窺濠州先臣聞¶
警以四日癸卯夜發舒州進援朝廷得警奏十¶
一日庚戌賜御札趣出兵¶
¶
<pb:KR2g0010_WYG_003-9b>¶
　　烏珠再窺濠州韓世忠張俊楊沂中劉錡皆已提軍到¶
淮上以卿忠智許國聞之必即日引道切須徑赴廬州¶
審度事勢以圗夀春廬通水運而諸路漕臣皆萃于彼¶
卿軍至糧草不乏又因以屏蔽江上軍國兩濟計無出¶
此已行下諸漕為卿一軍辦糧草不管闕乏付此親札¶
卿須體悉十一日未時¶
¶
　　先臣已先詔出師援濠朝廷猶未知庚戌之夕¶
先臣還舒之奏始至乃賜御札嘉奬先臣恭謹¶
<pb:KR2g0010_WYG_003-10a>¶
之節而趣令夾擊以定大功¶
¶
　　得卿奏知卿屬官自張俊處歸報敵已渡淮卿只在舒¶
州聽候朝廷指揮此以見卿小心恭慎不敢専輙進退¶
深為得體朕所嘉歎據報烏珠用酈瓊計復来窺伺濠¶
州韓世忠已與張俊楊沂中㑹于濠上劉錡在廬州柘¶
臯一帶屯軍卿可星夜提精兵裹糧起發前來廬州就¶
糧直趨夀春與韓世忠等夾擊可望擒殺烏珠以定大¶
功此一機㑹不可失也廬州通水運有諸路漕臣在彼¶
<pb:KR2g0010_WYG_003-10b>¶
運糧急遣親札卿切體悉十日二更¶
¶
　　先臣自舒州疾馳以十三日辛亥至定逺縣烏¶
珠先以八日丁未破濠州張俊以全軍駐于黄¶
蓮鎮去濠六十里不能救楊沂中趨濠城覆于¶
敵王徳救之而免烏珠方據濠聞先臣將至復¶
遁夜踰淮不能軍時朝廷方得先臣發舒州之¶
奏乃賜御札嘉奬且諭以適中機㑹之意¶
¶
　　得卿奏卿聞命即往廬州遵陸勤勞轉餉艱阻卿不復¶
<pb:KR2g0010_WYG_003-11a>¶
顧問必遄其行非一意許國誰肯如此據探報烏珠復¶
窺濠州韓世忠八日乗捷至城下張俊楊沂中劉錡先¶
兩日盡統所部前去㑹合更得卿一軍同力此敵不足¶
平也中興勲業在此一舉卿之此行適中機㑹覽奏再¶
三嘉歎不已遣此奬諭卿宜悉之¶
¶
　　先臣得張俊報韓世忠先以四日癸卯自招信¶
泗州還楚而俊亦以十四日癸丑還軍滁州先¶
臣既獨以孤軍駐定逺而敵已悉遁乃復還軍¶
<pb:KR2g0010_WYG_003-11b>¶
且具以奏聞未至朝廷以未知世忠還楚十七¶
日丙辰復賜御札令先臣出濠夀牽制¶
¶
　　累得卿奏往来廬舒間想極勞勩一行將士日夜暴露¶
之苦道路登渉之勤朕心念之不忘比以韓世忠尚在¶
濠州與敵相拒獨力恐難支梧累奏告急卿智畧有餘¶
可為朕籌度擇利提師一出濠夀間牽制敵勢以援世¶
忠想卿忠義體國必以宗社大計為念無分彼此劉錡¶
一軍已専令間道先行張俊楊沂中亦遣兵前去并欲¶
<pb:KR2g0010_WYG_003-12a>¶
卿知十七日¶
¶
　　臣珂䟦臣仰惟髙宗皇帝天錫神武紹開中興南征¶
北伐景命重集而先臣飛奮自畎畝首䝉異知外抗¶
强敵内平劇盜力復京西之境土智掃中原之羣冦¶
至於旌麾所指兩河響應謁視陵寢恢拓版圗無非¶
簡在上心中禀成筭故雲章奎畫輝映日月藏之臣¶
家亶為盛典中經權臣之禍歸之有司屬當更化首¶
還諸孤於嶺表且以軫念先臣不忘之徳意屬于孝¶
<pb:KR2g0010_WYG_003-12b>¶
宗皇帝迨御極之初盡伸前枉臣父霖拔自流離之¶
餘躐登清貫嘗因攝貳匠監抗章有請遂獲賜還若¶
羣隂宿雺將旦澄霽粲然復覩青天萬象呈露焜眩¶
心目臣父是用寅奉朝夕屢欲刋之琬琰以詔亡窮¶
以侈榮遇以章先帝委寄待遇之隆而彚次未終齎¶
恨没地臣生銜隕霜之哀重佩易簀之訓追述先志¶
纂輯次第端拜摹刻凡為詔札七十有六若淮西始¶
終十有五札復以甲子繫日蓋辨明疑似不敢不詳¶
<pb:KR2g0010_WYG_003-13a>¶
其他軼在人家散之族䣊者臣不能究悉誓畢此生¶
搜訪以補其遺庶幾帝王彌綸之(原闕)¶
¶
¶
¶
¶
¶
¶
<pb:KR2g0010_WYG_003-13b>¶
¶
¶
¶
¶
¶
¶
¶
¶
　　金佗稡編巻三¶
¶
