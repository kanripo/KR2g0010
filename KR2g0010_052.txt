# -*- mode: mandoku-view -*-
#+TITLE: 金佗稡編
#+DATE: 2019-03-29 20:50:39.908480
#+PROPERTY: ID KR2g0010
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 52
<pb:KR2g0010_WYG_052-1a>¶
　　欽定四庫全書¶
¶
　　金佗續編巻二十四¶
¶
　　宋　岳珂　撰¶
¶
　　百氏昭忠錄巻八¶
¶
　　襄陽石刻事迹八　　　　　　劉光祖編先見¶
¶
　　王奉詔詣都督府與張公浚議軍事時淮西宣撫使¶
劉光世罷其所統王徳酈瓊之兵未有所付浚意屬¶
<pb:KR2g0010_WYG_052-1b>¶
兵部尚書兼都督府參議吕祉乃謂王曰王徳之為¶
将淮西軍所服也浚欲以為都統制而命吕祉以都¶
督府參謀領之如何王曰淮西一軍多叛亡盜賊變亂¶
反掌耳王徳與酈瓊素不相下一旦揠之在上則必¶
争吕尚書雖通才然書生不習軍旅必擇諸大将之¶
可任者付之然後可定不然此曹未可測也浚曰張¶
宣撫如何王曰張宣撫暴而寡謀且酈瓊素所不服¶
或未能安反側浚又曰然則楊沂中耳王曰沂中之¶
<pb:KR2g0010_WYG_052-2a>¶
視徳等爾豈能御此軍哉浚艴然曰浚固知非太尉¶
不可也王曰都督以正問飛不敢不盡其愚浚竟用¶
吕祉為宣撫判官王徳為都統制護其軍瓊果大噪¶
訟徳扵浚浚懼乃更以張俊為宣撫使楊沂中為制¶
置使吕祉為安撫使而召徳以本軍還為都督府都¶
統制瓊益不服擁兵詣祉執而斬之盡其衆七萬走¶
偽齊中外大震浚始悔不用王之言¶
¶
　　金人遣使議和将歸我河南地王赴行在入對曰敵¶
<pb:KR2g0010_WYG_052-2b>¶
國不可信和不可恃相臣謀國不臧恐貽後世譏議¶
上黙然已而金使至和議决王謂幕中人曰彊敵安¶
得有盟信耶俄以復河南赦天下王表謝又曰構怨¶
多端要盟無信圗蹔安而解倒垂猶云可也顧長慮¶
而尊中國豈其然乎¶
¶
　　三大帥皆以和議成進秩王授開府儀同三司力辭¶
曰臣冐昧而受将来敵人叛盟似傷朝廷之體三詔¶
猶不受上温言奨激不得已乃拜王益率士卒訓兵¶
<pb:KR2g0010_WYG_052-3a>¶
嚴備分遣質信材辯者往伺敵情上遣齊安郡王士¶
㒟謁諸陵王請以輕騎従洒掃其實欲觀敵釁以誅¶
其謀且上奏言敵人以和欵我者十餘年矣不悟其¶
姦受禍至此今復無事請和此必有肘腋之虞又劉¶
豫初廢藩籬空虚故詭為此耳名以地歸我實寄之¶
也眀年金人果叛盟¶
¶
　　逺略¶
¶
　　髙宗皇帝即位扵南京王上書言陛下已登大寳勤¶
<pb:KR2g0010_WYG_052-3b>¶
王御營之師日集敵人謂吾素弱未必能敵正宜乗¶
其怠撃之而黄潜善汪伯彦輩奉車駕日益南有茍¶
安之漸恐不&KR0085;以繫中原之望請車駕還京親帥六¶
軍北渡将士作氣中原之地指期可復¶
¶
　　王與張所論時事曰河北在天下猶四肢本朝之都¶
汴非有秦闗百二之險獨恃河北以為固河北不歸¶
則河南未可守而今越河以往半為淪沒之區為招¶
撫計直有盡取河北以為京師援不然天下之四肢¶
<pb:KR2g0010_WYG_052-4a>¶
絶根本危異時敵人既得河北又侵河南幸淮幸江¶
皆未可知也¶
¶
　　杜充棄京師之建康王説之曰中原之地尺寸不可¶
棄况社稷宗廟在京師陵寝在河南留守一舉&KR0085;此¶
地皆非我有他日欲復取之非捐十萬衆不可得充¶
不聴¶
¶
　　王既定建康奏曰建康為國家形勢要害之地宜選¶
兵固守比張俊欲使臣守鄱陽備敵人之擾江東西¶
<pb:KR2g0010_WYG_052-4b>¶
者臣以為敵若渡江必先二浙江東西地僻亦恐重¶
兵斷其歸路非所向也臣乞益兵守淮拱護腹心上¶
嘉納之通泰之除王辭焉乞淮東一重難任使招集¶
兵馬復收本路州郡乗機漸進使山東河北河東¶
京畿等路次第而復¶
¶
　　王被命討曹成且招之成不聴乃奏云内冦不除何¶
以攘外近郊多壘何以服逺比年羣盜競作朝廷多¶
命招安故盜亦玩威不畏茍不略加𠞰除蠭起之衆¶
<pb:KR2g0010_WYG_052-5a>¶
未可遽殄上許之¶
¶
　　偽齊使李成合金人南冦攻陷襄漢六郡王奏以為¶
今欲規恢不可不争此土宜及時攻取以除心膂之¶
病六郡既復詔為襄陽府路以𨽻王王奏襄陽唐鄧¶
隨郢金房均州信陽軍舊𨽻京西南路乞改正如舊¶
制上従之遂改襄陽府路為京西南路上令王條其¶
守禦之䇿王奏曰金人劉豫皆有可取之理攻討之¶
謀正不宜緩茍及此時以精兵二十萬直𢷬中原恢¶
<pb:KR2g0010_WYG_052-5b>¶
復故疆民心效順誠易為力此則國家長久之䇿也¶
若姑以目前論之襄陽隨郢地皆膏腴民力不支若¶
行營田之法其利為厚營田就緒峙儲既成進攻退¶
守皆兼利也營田之議自是而興¶
¶
　　太行山忠義保社梁興等奪河&KR0563;渡至王軍前上詔¶
王接納未㡬王遣将攻盧氏下之上以語張公浚浚¶
曰自梁興之来飛意甚堅措畫甚大今已至伊洛則¶
太行山一帶山寨必有通謀者矣¶
¶
<pb:KR2g0010_WYG_052-6a>¶
　　楊再興既得長水扵是西京險要之地盡復中原響¶
應王又遣至蔡州焚敵糗粮及王貴等破偽齊扵唐¶
州引兵扵蔡境王即奏欲圗蔡以規中原上恐偽齊¶
有重兵繼援未可與戰不許¶
¶
　　王入朝數見上論恢復之略以為劉豫者金人之屏¶
蔽必先去之因慷慨手䟽曰臣竊揣敵情所以立劉¶
豫扵河南而付之齊秦之地盖欲以中國攻中國而¶
尼雅滿因得休兵養馬觀釁乗隙不以此時伐其謀使¶
<pb:KR2g0010_WYG_052-6b>¶
劉豫父子隔絶五路叛将還歸兩河故地漸復則金¶
人之詭計日生浸益難圗臣望陛下假臣日月勿拘¶
其淹速使敵莫測臣之舉措萬一得便可入則提兵¶
直趨京洛據河陽陕府潼闗以號召五路之叛将叛¶
将既還王師前進彼必棄汴都而走河北京畿陕右¶
可以盡復至扵京東諸郡陛下付之韓世忠張俊亦¶
可便下臣然後分兵濬滑經略兩河如此則劉豫父¶
子斷必成擒金人有破滅之理設若敵見上流進兵¶
<pb:KR2g0010_WYG_052-7a>¶
併力侵淮或分兵攻犯四川臣即長驅𢷬其巢穴敵¶
困扵奔命勢窮力殚終今年未終平殄来嵗必得所¶
欲¶
¶
　　王又上疏曰逆豫逋誅尚穴中土天下之愚夫愚婦¶
咸願致死扵敵而陛下審重此舉累年扵兹是以天¶
下忠憤之氣日沮中原来蘇之望日衰嵗月益久汙¶
染漸深趨向一背不復可以轉移此其利害誠為易見¶
臣願上稟睿筭不煩濟師只以本軍進討以成陛下¶
<pb:KR2g0010_WYG_052-7b>¶
中興之志御札報王許其進討王復奏曰錢塘僻在¶
海隅非用武之地願建都上㳺用漢光武故事親帥¶
六軍往来督戰庶将士知聖意所向人人用命臣當¶
仗國威靈鼓行北向¶
¶
　　金人廢劉豫王奏謂宜乗廢立之際𢷬其不備長驅¶
以取中原不報¶
¶
　　金人叛盟詔王乗機進取調兵之日王命将士各語¶
其家人期以河北平乃相見未㡬所遣諸将及㑹合¶
<pb:KR2g0010_WYG_052-8a>¶
兩河忠義皆響應奏功中原大震王奏以謂梁興等¶
過河之後河北人心往往自亂願歸朝廷金人近累¶
敗衂四太子等皆令老小渡河此正陛下中興之機¶
金人必亡之日茍不乗時必貽後患秦檜居中沮¶
之¶
¶
　　先是王遣義士梁興等招結兩河忠義相與掎角破¶
敵又遣邉俊等渡河撫諭申固其約河東山寨皆歛¶
兵固堡以待王師或率其部伍舉兵来歸敵将腹心¶
<pb:KR2g0010_WYG_052-8b>¶
禁衛之屬亦有宻受王旗榜率衆自北方来降者扵¶
是金國動息山川險隘盡得其實及朱仙鎮之捷王¶
欲乗勝深入兩河忠義百萬聞不日渡河奔命如恐¶
不及各齎兵仗粮食團結以俟父老百姓争挽車牽¶
牛載糗粮以餽義軍頂盆焚香迎拜而候者充滿道¶
路敵自燕以南號令不復行秦檜私於金人力主和¶
議欲畫淮以北棄之力請于上下詔班師王上䟽曰¶
敵人屢戰屢奔鋭氣沮䘮今豪傑向風士卒用命天¶
<pb:KR2g0010_WYG_052-9a>¶
時人事强弱已見時不再来機難輕失䟽累千百言¶
上乃以御札報令少駐近便得地利處報楊沂中劉¶
錡同共相度如有機㑹可乗即約期並進檜聞之乃¶
先詔韓世忠張俊楊沂中劉錡各以本軍歸而後言¶
于上以王孤軍不可留乞姑令班師一日而奉金書¶
者十有二王不勝憤嗟惋至泣東向再拜曰臣十年¶
之力廢于一旦非臣不稱職權臣秦檜實誤陛下也¶
王班師郡縣之民大失望遮王馬而哭王亦立馬悲¶
<pb:KR2g0010_WYG_052-9b>¶
咽取詔書示之勞苦而去梁興在河北不肯還復取¶
懐衛二州斷山東河北金帛馬綱之路金人大擾然¶
竟亦無所就自是而後敵勢浸横恢復之計不可復¶
議矣¶
¶
　　忠義¶
¶
　　王學射于周同及同死王朔望則鬻一衣設巵酒鼎¶
肉于其冡上奠之而泣引所遺弓發三矢又泣然後¶
酹酒瘞肉于冡之側徘徊悽愴移時乃還王父見而¶
<pb:KR2g0010_WYG_052-10a>¶
問之曰飛學射扵周君念其死無以報聊扵朔望致¶
禮耳射三矢者識是藝之所由精也酹酒瘞肉者周¶
君所享飛不忍食也父撫其背曰使汝異日得為時¶
用其徇國死義之臣乎¶
¶
　　張所與王論時事王慷慨流涕曰今日之事惟有滅¶
敵人迎二聖復舊疆以報君父耳招撫誠能許國以¶
忠稟命天子提兵壓境使飛以偏師従麾下一死烏¶
&KR0085;惜哉¶
¶
<pb:KR2g0010_WYG_052-10b>¶
　　王従王彦至新郷敵勢盛王約彦出戰不進王抗聲¶
謂之曰二帝䝉塵敵據河朔今不速戰而更觀望豈¶
真欲附敵耶彦黙然王遂引所部獨與敵戰¶
¶
　　金人冦烏江杜充閉門不出王叩寝閤諫曰(原闕)¶
¶
¶
¶
¶
<pb:KR2g0010_WYG_052-11a>¶
¶
¶
¶
¶
¶
¶
¶
¶
<pb:KR2g0010_WYG_052-11b>¶
¶
¶
¶
¶
¶
¶
¶
¶
<pb:KR2g0010_WYG_052-12a>¶
　　即日啟行至江州㑹麟敗上喜其尊朝廷賜札褒之¶
初王受知扵張所其後所以罵賊遇害其子尚㓜王¶
訪求教養遇眀堂恩乞以文資官之曺成既平王命¶
張憲等逐餘寇楊再興願受䧏以見王王見再興而¶
竒之命解其縳曰吾不殺汝汝當以忠義報國小商¶
橋之戰再興死焉焚其屍得矢鏃二升¶
¶
　　知遇¶
¶
　　王初以敢戰士應募宣撫劉韐一見大竒之後𨽻東¶
<pb:KR2g0010_WYG_052-12b>¶
京留守宗澤澤謂曰爾勇智材藝雖古良将不能過¶
也¶
¶
　　河北招撫使張所待以國士曰公殆非行伍中人也¶
従招討使張俊平賊俊常謂諸僚佐曰岳觀察之勇¶
略吾與汝曺俱不及也¶
¶
　　江西安撫大使李回奏乞以舒蘄光黄接連漢陽武¶
昌一帶盜賊並委王招捕㑹有旨召赴行在江西宣¶
諭劉太中奏人情方恃以為安乃不果行又賜李回¶
<pb:KR2g0010_WYG_052-13a>¶
親札令擇本路盜賊熾盛處専以委王扵是回奏吉¶
冦為亂乞専委王廣東宣諭眀槖亦奏䖍賊為二廣¶
患若朝廷特遣岳飛来不惟可除羣盜而既招復叛¶
者亦可置隊伍使之為用又知梧州文彦眀奏䖍冦¶
入廣東乞委王討捕劉大中復連奏以為請上専以¶
䖍吉冦付王王奏乞復襄陽六郡宰臣趙公鼎奏曰¶
知上流利害無如飛者遂従之¶
¶
　　都督張公浚至江上㑹諸大帥扵座中獨稱王可倚¶
<pb:KR2g0010_WYG_052-13b>¶
以大事乃特命王屯襄陽以窺中原¶
¶
　　髙宗皇帝初以大元帥至相州王因劉浩得見被命¶
招䧏群賊由是受知及復建康授神武副軍都統制¶
上曰岳飛勇扵戰闘馭衆有方此除出自朕意既平¶
䖍吉召赴行在上慰撫再三賜宸翰扵旗上曰精忠¶
岳飛令王毎行師建之後再入朝詔以劉光世所統¶
酈瓊王徳等𨽻王詔王徳曰聴飛號令如朕親行¶
¶
　　王上䟽論恢復之略上召至寝閣命之曰中興之事¶
<pb:KR2g0010_WYG_052-14a>¶
朕一以委卿上又嘗褒其功曰用将須擇孤寒忠勇¶
久經艱難親冒矢石者¶
¶
　　王為秦檜所陷而殁孝宗皇帝踐位盡還寵數又諭¶
其子霖曰卿家紀律用兵之法張韓逺不及卿家寃¶
枉朕悉知之¶
¶
　　爵秩¶
¶
　　王自従軍凡四補官最後以河北招撫司借補修武¶
郎積功八轉至中衛大夫特㫖落階自英州刺史累¶
<pb:KR2g0010_WYG_052-14b>¶
遷至兩鎮節度使¶
¶
　　其軍職由中軍統領陞至神武後軍都統制¶
¶
　　其鎮帥自通泰鎮撫使累遷諸路制置招討營田宣¶
撫使¶
¶
　　其加官自檢校少保至太尉開府儀同三司少保¶
¶
　　其在朝為樞宻副使萬夀觀使奉朝請¶
¶
　　其封爵自武昌縣子進至郡公¶
¶
　　王年三十九為秦檜所陷而殁後追復元官諡武穆¶
<pb:KR2g0010_WYG_052-15a>¶
封鄂王建廟鄂州賜號忠烈¶
¶
　　詔札¶
¶
　　王自常州之戰受詔復建康及承州奏捷初被賜札¶
之寵自是而後曰詔曰札曰制凡可得而見八十有¶
六¶
¶
　　襄陽聴治之所乃昔武穆王之故第也王收復京¶
西六郡欲北向中原而志不克遂忠憤所積没為¶
眀神安知其不睠睠扵舊所臨涖之地哉而闕無¶
<pb:KR2g0010_WYG_052-15b>¶
祠堂理不應爾余即射圃聴事龕其遺像敬以髙¶
廟宸翰之所表異題曰精忠堂諉客普慈馮真父¶
類王事實刋之板而列諸四壁讀之使人感奮流¶
涕也夫功名雖出扵智勇而其本實生扵忠茍¶
忠矣王之事業可跂而及也自今六郡之民與夫¶
三軍之士瞻像閲碑可以想千載之英烈慕前人¶
而興起嘉定四年仲春襄陽守臣簡池劉光祖¶
書¶
<pb:KR2g0010_WYG_052-16a>¶
¶
¶
¶
¶
¶
¶
¶
¶
<pb:KR2g0010_WYG_052-16b>¶
¶
¶
¶
¶
¶
¶
¶
¶
　　金佗續編巻二十四¶
¶
