# -*- mode: mandoku-view -*-
#+TITLE: 金佗稡編
#+DATE: 2019-03-29 20:50:40.108005
#+PROPERTY: ID KR2g0010
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 29
<pb:KR2g0010_WYG_029-1a>¶
　　欽定四庫全書¶
¶
　　金佗續編巻一¶
¶
　　宋　岳珂　撰¶
¶
　　易曰大君有命開國承家夫辨五等選羣辟建侯於¶
經綸草昧之初列爵於崇徳報功之後固古先哲王¶
之所以公天下而非以為一家之私也庭堅之邁種¶
逮于蓼六周召之夾輔載于燕魯大勲開四履盛徳¶
祀百世是國也非所謂世其家者歟國有春秋家有¶
<pb:KR2g0010_WYG_029-1b>¶
譜諜紀事雖殊為用不廢夫其著鼎彛登旂常胙土¶
疇功此國之所繇開也昭明其湮蝕罔羅其放軼廣¶
記備録思以盡為子若孫之心又豈非傳家克承者¶
之責耶先王佩佗綬于鄂珂不肖幸因今天子霈泰¶
畤之澤獲以支邑紹分舊封亦既頒蒲瑞于朝執而¶
歎曰三趙命名此賛皇氏之所以不忘乎先也家故¶
有金佗編因先爵以叙遺烈嘉定戊寅嘗製之檇李¶
矣而辛已之褒忠乙酉之錫諡異渥殊榮焜燿狎至¶
<pb:KR2g0010_WYG_029-2a>¶
則未之續也行有述也而弗該乎絲綸見聞有取也¶
而莫並乎百氏宸奎之藏扣閽之已進嘗彚之於前¶
矣而摉訪之嗣獲顧闕之於後天定之録非劉之曠¶
典槩表乎其末矣而思陵之盛心反略乎厥初顧其¶
可已哉夫析圭儋爵上之恩也貤徳流慶先王之澤¶
也知侈金佗之寵而不知乎櫛沐以致之之功知家¶
之承而不知國之所以開之之自斯責也珂將奚辭¶
即觚槧之末伎以文其肯堂析薪之未能何異乎持¶
<pb:KR2g0010_WYG_029-2b>¶
洴澼絖以自獻猶竊恕曰易之所以開國承家者或¶
在於是斯又類乎聞鐘揣籥以求乎日者也凡書四¶
種合三十巻命之曰續蓋以合檇李舊刻同為一編¶
云嗚呼是續也焉知其不復續子孫之心聞斯傳之¶
其乂何時而可已耶紹定改元嵗重九日珂謹序¶
¶
　　髙宗皇帝宸翰摭遺巻一¶
¶
　　建炎四年¶
¶
　　九月先臣自泰州奉詔援承楚初引兵屯三(闕)¶
¶
<pb:KR2g0010_WYG_029-3a>¶
　　墪遂抵承州轉戰踰月三戰皆大捷殺其大¶
將髙太保擒女真渤海漢兒軍等又俘阿珠貝¶
勒及琳沁阿蘓嚕拜達勒富色哷將士七十餘¶
人送行在上嘉厥勲賜金酒器賜御札(合在本年第一¶
詔之次)¶
¶
　　𠡠岳飛節義忠勇無愧古人所至不擾民不知有兵也¶
所向必克冦始畏其威也朕甚嘉焉方今國步艱難非¶
卿等數輩朕孰與圖復中土者耶奈何江表尚多餘冦¶
<pb:KR2g0010_WYG_029-3b>¶
卿可竭力措置擒獲必期靜盡無使越境為吾之憂姑¶
賜卿金注盌一副盞十隻聊以示永懐也¶
¶
　　七日　　　　　御押¶
¶
　　九月先臣始入通泰劉光世奉詔援承楚不肯¶
渡江遣禆將王徳往以敵遁奏賜御札令先臣¶
恊力勦撲(合在紹興四年第一詔之上)¶
¶
　　近據劉光世差王徳等統率軍馬過江之後累奏戰捷¶
殺獲金人甚多彼久駐江淮即漸抽退其未去者數雖¶
<pb:KR2g0010_WYG_029-4a>¶
不多若不乗勢勦除終作腹心之患正諸將立功報國¶
之秋也岳飛奮命許國忠勞甚著朕常嘉之今可與光¶
世所遣將領等恊力並進往承州楚州等處殺伐敵冦¶
期於勦撲當議不次推賞其有能獲龍虎太師者白身¶
與除觀察使¶
¶
　　九月十五日付岳飛¶
¶
　　紹興三年¶
¶
　　春大冦陳顒彭友等連兵數十萬據䖍吉州以¶
<pb:KR2g0010_WYG_029-4b>¶
叛上詔江西安撫大使李回令擇本路盗藪最¶
熾諸將所不能制者顓以屬先臣於是始移軍¶
於洪夏四月至虔州時民挻于亂饋餫阻囏上¶
憂先臣軍或至乏絶乃申詔計臣督辦厲以明¶
憲且賜御札令趣進兵(合在前詔之次仍在紹興四年第一詔之上)¶
¶
　　朕已親𠡠諸路漕臣應副卿軍馬錢糧坐貶嶺外之罪¶
卿當體國疾速統率精鋭人馬前去務要招捕靜盡無¶
使滋蔓罪有所歸仍具起發日時及㳂路所至去處逐¶
<pb:KR2g0010_WYG_029-5a>¶
旋以聞¶
¶
　　付岳飛　　　　御押¶
¶
　　先臣既破固石洞大敗賊兵擒顒等以入于䖍¶
上疏乞誅首惡而赦脅從詔俞其請秋七月有¶
㫖詣行在上猶慮羣冦遺類為患異日賜御札¶
趣覲仍寓聖訓(合又在前詔之次仍在紹興四年第一詔之上)¶
¶
　　具奏省卿殄滅羣冦安靖一方應無遺類為異日之患¶
也朕甚嘉之已詔卿赴行在可即日就道勿憚暑行紀¶
<pb:KR2g0010_WYG_029-5b>¶
律嚴明秋毫不犯卿之所能也朕不多及七月十二日¶
¶
　　勅岳飛　　　　御押¶
¶
　　紹興五年¶
¶
　　二月先臣還自廬州既破金齊之師遂入覲上¶
眷禮優渥申以錫賚貤恩之寵併賜御札(合在本年¶
第一詔之上)¶
¶
　　賜岳飛銀絹二千疋兩承信郎恩澤一資母封國夫人¶
孺人封號二人冠帔三道¶
¶
<pb:KR2g0010_WYG_029-6a>¶
　　勅岳飛　　　　御押¶
¶
　　紹興六年¶
¶
　　冬十月逆豫之子麟與其妷猊分道入冦或得¶
吠堯之書于境上賜御札示先臣且勉以報國勘¶
讎之意(合在本年第六詔之下)¶
¶
　　古之人見無禮於君者必思有以殺之今劉豫劉麟四¶
出文牓指朕為孽庶首惡毁斥詬罵無所不至朕固不¶
徳有以招致此言卿䝉被國恩尚忍聞之不動心乎備¶
<pb:KR2g0010_WYG_029-6b>¶
録全文宻以示卿主辱臣死卿其念之¶
¶
　　付岳飛　　　　　御押¶
¶
　　紹興七年¶
¶
　　先臣既受詔兼統劉光世兵因手疏造膝陳恢¶
復大計上意感動親批紙尾賜先臣仍寓委屬¶
褒戒之意(合在本年第三詔之下)¶
¶
　　臣伏自國家變故以来起於白屋實懐捐軀報國雪¶
復讎恥之心幸慿社稷威靈前後粗立薄效而陛下¶
<pb:KR2g0010_WYG_029-7a>¶
録臣微勞擢自布衣曾未十年官至太尉品秩比三¶
公恩數視二府又增重使名宣撫諸路臣一介賤微¶
寵榮超躐有踰涯分今者又蒙益臣軍馬使濟恢圖¶
臣實何人誤辱神聖之知如此敢不晝度夜思以圖¶
報稱臣揣敵情所以立劉豫於河南而付之齊秦之¶
地蓋欲荼毒中原生靈以中國而攻中國尼雅滿因得¶
休兵養馬觀釁乗隙包藏不淺臣不及此時禀陛下¶
睿筭妙略以伐其謀使劉豫父子隔絶五路叛將還¶
<pb:KR2g0010_WYG_029-7b>¶
歸兩河故地漸復則金人之計日生它時浸益難圖¶
然臣愚欲望陛下假臣日月勿復拘臣淹速使敵莫¶
測臣舉措萬一得便可入則提兵直趨京洛據河陽¶
陜府潼闗以號召五路叛將則劉豫必捨汴都而走¶
河北京畿陜右可以盡復至於京東諸郡陛下付之¶
韓世忠張俊亦可便下臣然後分兵濬滑經略兩河¶
劉豫父子㫁可成擒如此則大遼有可立之形金人¶
有破滅之理四夷可以平定為陛下社稷長久無窮¶
<pb:KR2g0010_WYG_029-8a>¶
之計實在此舉假令汝潁陳蔡堅壁清野商於虢畧¶
分屯要害進或無糧可因攻或難於餽運臣須歛兵¶
還保上流敵定追襲而南臣俟其来當率諸將或剉¶
其鋭或待其疲敵利速戰不得所欲勢必復還臣當¶
設伏邀其歸路小入必小勝大入則大勝然後徐謀¶
再舉設若敵見上流進兵併力来侵淮上或分兵攻¶
犯四川臣即長驅𢷬其巢宂敵困於奔命勢窮力殫¶
縱今年未盡平殄来嵗必得所欲亦不過三二年間¶
<pb:KR2g0010_WYG_029-8b>¶
可以盡復故地陛下還歸舊京或進都襄陽闗中唯¶
陛下所擇也臣聞興師十萬日費千金邦内騷動七¶
十萬家此豈細事然古者命將出師民不再役糧不¶
再籍蓋慮周而用足也今臣部曲逺在上流去朝廷¶
數千里平時每有糧食不足之憂是以去秋臣兵深¶
入陜洛而在寨卒伍有饑餓閃走故臣急還不遂前¶
功致使故地陷敵忠義之人旋被屠殺皆臣之罪今¶
日唯賴陛下戒敕有司廣為儲備俾臣得一意靜慮¶
<pb:KR2g0010_WYG_029-9a>¶
不為兵食亂其方寸則謀定計審仰遵陛下成筭必¶
能濟此大事也異時迎還太上皇帝寧徳皇后梓宫¶
奉邀天眷歸國使宗廟再安萬姓同歡陛下髙枕無¶
北顧憂臣之志願畢矣然後乞身還田里此臣夙昔¶
所自許者伏惟陛下恕臣狂易臣無任戰汗取進止¶
¶
　　三月十一日起復太尉武勝定國軍節度使湖¶
北京西路宣撫使兼營田大使臣岳飛劄子¶
¶
　　覽奏事理明甚有臣如此顧復何憂進止之機朕不中¶
<pb:KR2g0010_WYG_029-9b>¶
制惟敕諸將廣布寛恩無或輕殺拂朕至意¶
¶
　　右珂先大父維師忠烈鄂國忠武王手奏出師疏真¶
蹟一巻髙宗武文皇帝御筆批其後於虖靖康元二¶
之禍酷矣烈矣不勝説矣楚齊代妖王綱絶矣先王¶
發憤古鄴思澡思雪必欲挽河漢而決之一念既立¶
髙厚對越驅馳忽儵叱咤隆缺障横潰於既倒扶不¶
周於將折此其立志蓋霍去病所謂不立家於匈奴¶
之未滅諸葛亮所謂鞠躬盡死以正祁山之伐裴度¶
<pb:KR2g0010_WYG_029-10a>¶
所謂賊未授首臣不還闕千載相望異世同轍勲名¶
未究卒僨權孽此籲天之書所以俯伏天闑泣盡而¶
繼之以血也手澤散軼百年驚閲寳慶乙酉王春二¶
月恭獲墨寳仍睹奎札既以伸霜露之痛遂可想風¶
雲之節百拜毖襲庸附前哲賛曰¶
¶
　　於維紹興扶危支傾揠校涖戎不識一丁先王奮¶
嘑起自諸生經通誼明筆妙墨精翠微之詩五嶽¶
之盟祁陽整旅東松紀行蹟徧九州氣凌三精粤¶
<pb:KR2g0010_WYG_029-10b>¶
時出師首兹抗旌規模弗愆忠憤莫攖上心載嘉¶
奎章式形謂朕何憂惟爾責成以百萬師觀我甲¶
兵僅四十里復我舊京日却陽侯星隕中營萇血¶
遂碧狐史漫青天不誘衷曷其底寧傷哉離騷坐¶
此修能氷鏤玉潔蘭芳芷馨惟皇鑒忠惟人與誠¶
烈並褒鄂志虧幽并有奕龍跡遹昭駿聲遺墨既¶
刋大猷是經對于廟祧豈惟雲仍¶
¶
　　上既付先臣以王徳等軍復賜御札諭以先發¶
<pb:KR2g0010_WYG_029-11a>¶
制人之意(合在本年第三詔後仍在出師劄批詔之次)¶
¶
　　前議已決不久令宰臣浚至淮西視師因召卿議事進¶
止之㡬委卿自專先發制人正在今日不可失也所宜¶
深悉¶
¶
　　付岳飛　　　　御押¶
¶
　　先臣既奉詔復奏申述前志以賛上恢復之决¶
賜御札以報(合在前詔之次仍在本年第四詔之上)¶
¶
　　覽卿近奏毅然以恢復為請豈天實啓之將以輔成朕¶
<pb:KR2g0010_WYG_029-11b>¶
志行遂中興邪嘉歎不忘至於數四自餘令相臣浚作¶
書具道惟卿精忠有素朕所簡知謀議之間要須委曲¶
恊濟庶定禍亂卿目疾邇来必好安故兹親諭所宜悉¶
之¶
¶
　　付岳飛　　　　御押¶
¶
　　酈瓊之叛張浚始大悔不用先臣言上以瓊素¶
所信服者惟先臣欲令諭旨許以自新乃賜御¶
札(合在本年第八詔之下)¶
¶
<pb:KR2g0010_WYG_029-12a>¶
　　近日酈瓊領軍北去止縁除楊沂中為淮西制置使衆¶
情疑慮雖瓊忠義有素而不能自信倉卒之間遂成大¶
變朕降親筆與瓊委曲喻之使知朝廷本意乃已不及¶
聞瓊與卿同鄉里又素服卿之威望卿宜為朕選一二¶
可委人持書與瓊曉以朕意若能率衆還歸不特已前¶
罪犯一切不問當優授官爵更加於前朕已復召劉光¶
世不晚到行在瓊之田産布在淮淛諸郡已降指揮令¶
元佃人看守以待瓊歸卿是國之大將朕所倚注凡朕¶
<pb:KR2g0010_WYG_029-12b>¶
素懐卿之所悉可子細喻瓊使其洞然無疑復為忠義¶
在卿一言也¶
¶
　　付岳飛　　　　御押¶
¶
　　紹興九年¶
¶
　　先臣自紹興四年平襄漢始興營田之議六年¶
兼使七年進大使至是兵農漸合耕戰交舉上¶
慨然有復古之意賜御書屯田三事¶
¶
　　曹操嘗苦軍食不足羽林監潁川棗祗建置屯田於是¶
<pb:KR2g0010_WYG_029-13a>¶
以任峻為典農中郎將募百姓屯田於許下得糓百萬¶
斛郡國例置田官數年之中所在積粟倉廪皆滿¶
¶
　　諸葛亮與司馬宣王對於渭南每患糧不繼分兵屯田¶
為久駐之基耕者雜於渭濵居民之間而百姓安堵軍¶
無私焉¶
¶
　　羊祜都督荆州諸軍事率營兵出鎮南夏開設庠序綏¶
懐逺近甚得江漢之心呉石城守去襄陽七百餘里每¶
為邊害以詭計令呉罷守於是戍邏減半分以墾田八¶
<pb:KR2g0010_WYG_029-13b>¶
百餘頃大獲其利祜之始至也軍無百日之糧及至季¶
年有十年之積¶
¶
　　賜岳飛　　　　御押¶
¶
　　臣聞先正司馬光有言徳勝才謂之君子才勝徳謂¶
之小人論人者能審於才徳之分則無失人矣曹操¶
募百姓屯田許下所在積粟諸葛亮分兵屯田而百¶
姓安堵羊祜懐逺近得江漢之心亦以墾田獲利若¶
三子者知重本務農使兵無艱食其謀猷術略皆不¶
<pb:KR2g0010_WYG_029-14a>¶
在人下才有足稱者然操酷虐變詐擥申商之法術¶
雖號超世之傑豈正直中和者所為乎許劭謂清平¶
之姦賊亂世之英雄其徳有貶云亮開誠心布公道¶
邦域之内畏而愛之祜增修徳信以懐柔初附則徳¶
過於操逺矣觀亮素志欲龍驤虎視包括四海以興¶
漢室天不假以年遽有渭南之恨祜輔晉武慨然有¶
并吞之心後平呉身不及見二子有意於功名而志¶
弗克伸惜哉臣庸徳薄才誠不敢妄論古人伏䝉陛¶
<pb:KR2g0010_WYG_029-14b>¶
下親灑宸翰鋪述二三屯田足食之事俯以賜臣臣¶
敢不䇿駑礪鈍仰副聖意萬一夫服田力穡乃亦有¶
秋農夫職爾用屯田以足兵食誠不為難臣不揆願¶
遲之嵗月敢以奉詔要使忠信以進徳不為君子之¶
棄則臣將勉其所不逮焉若夫撫馭遐荒尊强中國¶
扶宗社於再安輔明天子以享萬世無疆之休臣竊¶
有區區之志不知得伸歟否也紹興十年正月初一¶
日武勝定國軍節度使開府儀同三司湖北京西路¶
<pb:KR2g0010_WYG_029-15a>¶
宣撫使兼營田大使武昌郡開國公食邑四千户食¶
實封一千七百户臣岳飛謹書¶
¶
　　臣珂竊惟因田寓兵肇自黄帝立井之灋冊籍維¶
見乗馬兵車規橅有秩晐於宗周百王不易紊以¶
内政散以阡陌釃七而後一無復遺漢更代来稍¶
示存古筴臣羾議募田實邊以屯積粟此焉權輿¶
渠犂以還間及内地愈變愈下猶存府兵五閏不¶
綱定霸創名判乎二岐殆不復合髙宗皇帝英智¶
<pb:KR2g0010_WYG_029-15b>¶
逺覽挺生百代之下奮然永嘅欲合兵農而一之¶
環睨在廷莫當上意疇咨已試遹觀厥成迺寓奎¶
章屬下逮先臣是時營田巳有成畫矣畛錯畎繡¶
沃野相接事至不竭農皆可戰營壘棊布車閑馬¶
飭閒居弗饋士亦服耕藹然千古之遺規蓋可想¶
見地不改墾兵不改籍因其已行而措其未備宜¶
若易然而先臣下方之書迺獨遲之何也夫因變¶
以制宜而激成於欲速襲媮就狹豈所謂以堯事¶
<pb:KR2g0010_WYG_029-16a>¶
君者漢事駁矣已無足議世更鼎峙隨地置兵各¶
據偏方以相抗衡革舊俗還王制以振方来之陋¶
於時乎何有此蓋先臣之所甚惜而才徳之辨姑¶
致其意思有以廣上心尤夙夜之所巻巻反覆數¶
子之行事或形於慨慕或見於嘆息一予一奪而¶
愛君之心寓焉不計嵗月之近效而使數百世之¶
下有能見井田之髣髴則頫視三國固先臣之所¶
不屑為而馴致其道等而上之庶㡬乎其可也倣¶
<pb:KR2g0010_WYG_029-16b>¶
兹以觀事不勝異矇媢參至卒殉以身區區興漢¶
終不足以勝酷虐變詐者之謀而凡渭南峴首之¶
所以不獲要其終此論者必以歸之天也還觀餘¶
㫖其伸與否蓋皆先臣之所不敢計而其遺跡之¶
僅存者且至于今賴之簣土虧成萬不一究世之¶
士猶執時異事變之説而諉之不可復行盍亦及¶
其本而已蓋至於是而古人之長計逺慮均為空¶
言日就湮汩而先帝大有為之志孤矣揆今擥古¶
<pb:KR2g0010_WYG_029-17a>¶
可勝咤哉臣因次第藏詔而得是書重悲先臣之¶
言追頌聖意専冩誕略繫于摭遺之末云¶
¶
　　御賜舞劒賦¶
¶
　　將軍以幽燕勁卒耀武窮髪俘海冦靖山羯左執律右¶
秉鉞振旅闐闐獻功于魏闕上享之則鐘以捍簴皷以¶
靈鼉千伎度舞萬人髙歌秦雲動色渭水躍波有肉如¶
山有酒如河君臣樂飲而一醉夷夏薰薰而載和帝謂¶
將軍拔劒起舞以張皇師旅以烜赫戎虜節八音而行¶
<pb:KR2g0010_WYG_029-17b>¶
八風奮兩階之干羽公於是貝胄朱綅而正色虎裘錦¶
禓而攘臂抗稜威飄鋭氣陸離于武備婆娑乎文事合¶
桑林之容以盡其意照蓮花之彩以宣其利翕然鷹揚¶
翼爾龍驤鋒隨指顧鍔應徊翔取諸身而聳躍上其手¶
而激昻縱横耀穎左右交相觀乎此劒之躍也乍雄飛¶
俄虎吼摇轆轤射牛斗空中悍慄不下將久歘風落而¶
雨来果愜心而應手爾其凌厲清浮絢練敻絶青天兮¶
可倚白雲兮可决覩二龍之追飛見七星之明滅雜朱¶
<pb:KR2g0010_WYG_029-18a>¶
干之逸勢應金奏之繁節至乃天輪宛轉貫索迴環光¶
冲融乎其外氣混合乎其間若湧雲濤如飛雪山萬夫¶
為之雨汗八佾為之慙顔及乎度曲將終發機尤捷或¶
連翩而七縱或瞬目而三接風生兮旌斾䄡䄡電走兮¶
彤庭曄曄陰冥變見靈恠離獵將鬼神之無所遁逃豈¶
蠻戎之不足震慴嗟夫藺子之迭躍其技未雄仲由之¶
自衞其舞未工曷若將軍為百夫之特寳劒有千金之¶
飭奮紫髯之游刃發帝庭之光色所以象大君之功亦¶
<pb:KR2g0010_WYG_029-18b>¶
以宣忠臣之力或歌曰洸洸武臣耀雄劒兮清邊塵威¶
逺夷兮率来賔焉用輕𥚑之妓女長䄂之才人天子穆¶
然詔伶官斥鄭衞選色者使覘乎軍容教舞者使覘乎¶
兵勢變激楚之結風為發揚之蹈厲僉謂將軍之劒舞¶
古未之制¶
¶
　　右髙宗武文皇帝御書賜先臣飛唐喬潭裴將軍舞¶
劒賦按文粹賦在第四卷中臣珂家藏天筆盈笈大¶
概皆兵事節度臣固嘗具之甲子奏篇惟是書以游¶
<pb:KR2g0010_WYG_029-19a>¶
戲翰墨渙錫光寵故弗及載有御書璽及已未小璽¶
以殿于篇臣既系寳章復伸蠡測輒陳蕪賛式著宸¶
心賛曰¶
¶
　　維中興焯人文燀皇靈即清燕垂翰墨光日星揖¶
蛙怒市駿骨期混并寫古作示休寵作豪英臣有¶
劒淬三河苞兩京舞絶世决浮雲開太清帝有訓¶
誓臣節式欽承誰掣肘起奮哀憤裂纓鬱干將在¶
寳匣長悲鳴後百年血郅支鍔尚腥刻斯石表帝¶
<pb:KR2g0010_WYG_029-19b>¶
心傳龍庭¶
¶
¶
¶
¶
¶
¶
¶
　　金佗續編卷一¶
¶
