# -*- mode: mandoku-view -*-
#+TITLE: 金佗稡編
#+DATE: 2019-03-29 20:50:39.831487
#+PROPERTY: ID KR2g0010
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 37
<pb:KR2g0010_WYG_037-1a>¶
　　欽定四庫全書¶
¶
　　金佗續編巻九¶
¶
　　宋　岳珂　撰¶
¶
　　絲綸傳信録巻八¶
¶
　　紹興八年¶
¶
　　再令除落起復二字省劄¶
¶
　　檢㑹湖北京西路宣撫使司往來幹辦軍期事務王敏¶
求狀契勘岳太尉先為母亡起復合至今年六月一日¶
<pb:KR2g0010_WYG_037-1b>¶
從吉所有起復二字未敢便行除落候指揮吏部供到¶
狀昨劉少師紹興三年四月内因丁母憂降制起復後¶
來至服闋日本官一面除落起復二字即不曽降指揮¶
除落尚書省巳劄下湖北京西路宣撫司照㑹去訖今¶
據岳太尉七月初六日奏狀尚未見除落起復字須議¶
指揮¶
¶
　　右劄付湖北京西路宣撫使司依巳劄下事理除落¶
准此¶
¶
<pb:KR2g0010_WYG_037-2a>¶
　　乞致仕不允仍令前來行在奏事省劄¶
¶
　　湖北京西路宣撫使岳飛奏臣今月初八日准御前金¶
字牌遞到樞宻院劄子奏聖旨令韓世忠張俊岳飛如¶
别無警急事宜各量帶親兵暫赴行在奏事臣除已恭¶
依處分外契勘臣累具奏聞乞歸田野以養殘軀未賜¶
俞允伏望聖慈檢㑹臣前後所奏速降睿旨許臣致仕¶
庶幾不致上誤國計臣已擇今月十二日起發於江池¶
州以來聽候指揮臣不勝懇切之至取進止¶
¶
<pb:KR2g0010_WYG_037-2b>¶
　　右奉聖旨乞仍依已降指揮疾速起發前來行在奏¶
事今劄送湖北京西路宣撫使岳太尉疾速施行准¶
此¶
¶
　　辭免赴行在事不允省劄¶
¶
　　湖北京西宣撫使岳飛奏臣近在路於江池州兩具劄¶
子凟冒天聽乞致仕者退循恐懼莫知所為臣迤邐將¶
次廣徳軍界尚未准指揮顧臣螻蟻懇迫之誠上賴天¶
地函容始終之賜唯祈昭鑒曲示眷憐伏望早降睿旨¶
<pb:KR2g0010_WYG_037-3a>¶
許臣屏跡山林以養微軀區區之詞備在前奏臣更不¶
叨叨紊煩聖聽臣除於廣徳軍以來聽候指揮外取進¶
止¶
¶
　　右三省樞宻院同奉聖旨依已降詔旨不允不得再¶
有陳請仍依已降指揮疾速兼程前來赴行在奏事¶
今劄送湖北京西宣撫使岳太尉疾速施行¶
¶
　　同前第二劄¶
¶
　　檢㑹湖北京西路宣撫使岳飛奏臣近在路於江池州¶
<pb:KR2g0010_WYG_037-3b>¶
兩具劄子冒瀆天聰乞致仕者退循戰懼莫知所為臣¶
迤邐將次廣徳軍界尚未准指揮顧臣螻蟻懇迫之誠¶
上賴天地函容始終之賜唯祈照鑒曲示眷憐伏望早¶
降睿旨許臣屏跡山林以養微軀區區之詞備在前奏¶
臣更不叨叨紊煩聖聽臣除於廣徳軍以來聽候指揮¶
外取進止九月二日奉聖旨依已降詔旨不允不得再¶
有陳請仍依已降指揮疾速兼程前來赴行在奏事除¶
已劄下外至今未到¶
¶
<pb:KR2g0010_WYG_037-4a>¶
　　右再劄送湖北京西路宣撫使岳太尉遵依累降指¶
揮疾速施行¶
¶
　　再乞致仕不允省劄¶
¶
　　湖北京西路宣撫使岳飛奏臣椎鈍之資過䝉眷注近¶
累乞致仕又䝉聖慈降詔不允及催督赴行朝奏事臣¶
不敢固違召命即遂就道伏念臣遭遇陛下實千載一¶
時豈欲頻具奏聞上瀆天聽重貽罪戾徒自取之緣臣¶
不唯眼目脚疾時時發動深恐才不逮人緩急有誤陛¶
<pb:KR2g0010_WYG_037-4b>¶
下委付覬就安閒保養賤軀跡其狂率别無他腸俟臣¶
異日痊可陛下尚欲使令願盡駑蹇仰受指縱伏望淵¶
衷俯垂洞照早賜允臣所請不勝幸甚干冒斧鉞退惟¶
戰懼取進止¶
¶
　　右奉聖旨已累降詔旨不允不許再有陳請今劄送¶
湖北京西路宣撫使岳太尉¶
¶
　　紹興九年¶
¶
　　同判大宗正事士㒟等前去祇謁陵寢省劄¶
¶
<pb:KR2g0010_WYG_037-5a>¶
　　湖北京西路宣撫使岳飛奏臣伏覩正月十二日降到¶
赦書交割河南州縣内西京河南府臣所管地分自劉¶
豫盜據以來祖宗陵寢乆廢嚴奉臣不勝臣子區區之¶
情欲乞量帶官兵躬詣洒掃伏候勑旨¶
¶
　　右勘㑹已降指揮差同判大宗正事士㒟兵部侍郎¶
張燾前去祇謁陵寢三省樞宻院同奉聖旨劄與岳¶
飛照㑹候逐官起發申取朝廷指揮量帶親兵同共¶
前去祇謁今劄送湖北京西路宣撫使岳開府¶
¶
<pb:KR2g0010_WYG_037-5b>¶
　　合用修工費用令王良存於大軍錢内支省劄¶
¶
　　勘㑹祇謁陵寢官同判大宗正事士㒟已得聖旨修奉¶
諸陵合専委官應副二月二十一日三省同奉聖旨劄¶
與岳飛㑹照與士㒟商議應副人工修奉其費用令王¶
良存於大軍錢内支仍劄下王良存照㑹¶
¶
　　右劄送武勝定國軍節度使湖北京西路宣撫使兼¶
營田大使岳開府¶
¶
　　免親往祇謁陵寢省劄¶
¶
<pb:KR2g0010_WYG_037-6a>¶
　　樞宻院奏勘㑹已降指揮令岳飛量帶親兵同士㒟張¶
燾前去祇謁陵寢緣今來新復故地之初正要大將撫¶
存軍旅¶
¶
　　右三省樞宻院同奉聖旨令岳飛更不湏親往止選¶
差將官壹兩員部押壕寨人匠軍馬共壹千人隨逐¶
士㒟張燾前去祇謁陵寢其一行合用錢糧令王良¶
存隨逐應辦仍劄與士㒟張燾照㑹今劄送湖北京¶
西路宣撫使岳開府疾速施行¶
¶
<pb:KR2g0010_WYG_037-6b>¶
　　照㑹免去祇謁陵寢省劄¶
¶
　　太尉武勝定國軍節度使湖北京西路宣撫使兼營田¶
大使岳飛劄子奏今日祇謁陵寢同判大宗正事士㒟¶
兵部侍郎張燾到鄂州臣見辦集行役只俟得士㒟張¶
燾闗報行期便同起發或恐陛下别有使令願賜一一¶
訓敕謹具奏知檢㑹紹興九年四月十一日勑樞宻院¶
劄子樞宻院奏勘㑹巳降指揮令岳飛量帶親兵同士¶
㒟張燾前去祇謁陵寢緣今來新復故地之初正要大¶
<pb:KR2g0010_WYG_037-7a>¶
將撫存軍旅奉聖旨令岳飛更不湏親往止選差將官¶
壹兩員部押壕寨人匠軍馬共壹千人隨逐士㒟張燾¶
前去祇謁陵寢其一行合用錢糧令王良存隨逐應辦¶
仍劄與士㒟張燾照㑹四月十三日三省同奉聖旨檢¶
坐已降指揮劄與岳飛照㑹仍令學士院降詔奬諭¶
¶
　　右劄送湖北京西路宣撫使岳開府¶
¶
　　同前第二劄¶
¶
　　太尉武勝定國軍節度使湖北京西路宣撫使兼營田¶
<pb:KR2g0010_WYG_037-7b>¶
大使岳飛劄子奏今日祇謁陵寢同判大宗正事士㒟¶
兵部侍郎張燾到鄂州臣見辦集行役只俟得士㒟張¶
燾闗報行期便同起發或恐陛下别有使令願賜一一¶
訓敕謹具奏知檢㑹紹興九年四月十一日勑樞宻院¶
劄子樞宻院奏勘㑹已降指揮令岳飛量帶親兵同士¶
㒟張燾前去祇謁陵寢緣今來新復故地之初正要大¶
將撫存軍旅奉聖旨令岳飛更不須親往止選差將官¶
壹兩員部押壕寨官匠軍馬共壹千人隨逐士㒟張燾¶
<pb:KR2g0010_WYG_037-8a>¶
前去祇謁陵寢其一行合用錢糧令王良存隨逐應辦¶
仍劄與士㒟張燾照㑹四月十三日三省同奉聖旨檢¶
坐已降指揮劄與岳飛照㑹仍令學士院降詔奬諭¶
¶
　　右巳劄送湖北京西路宣撫使岳開府切慮在路遺¶
滯今再劄送湖北京西路宣撫使岳開府遵依巳降¶
指揮施行¶
¶
　　令赴行在奏事省劄¶
¶
　　岳飛劄子奏臣欲乞赴行在奏事伏望聖慈特降指揮¶
<pb:KR2g0010_WYG_037-8b>¶
取進止¶
¶
　　右三省樞宻院同奉聖㫖依奏今劄送湖北京西路¶
宣撫使岳開府疾速施行¶
¶
　　照㑹追復張所左通直郎直龍圖閣省劄¶
¶
　　武勝定國軍節度使開府儀同三司湖北京西路宣撫¶
使岳飛劄子奏臣竊見故左通直郎張所先任監察御¶
史除直龍圖閣河北路招撫使因謫官到潭州界内為¶
凶賊劉忠驅擄百端誘脇終不肯從遂至被害累經恩¶
<pb:KR2g0010_WYG_037-9a>¶
赦本家無人申陳未曽牽復如張所者迹本疎逺䝉朝廷¶
識擢當艱危之際奮不顧身有志未就能以節死欲望¶
聖慈矜憫特賜牽復官職以激忠義之風取進止十月¶
九日三省同奉聖旨張所特與追復舊官職闗送中書¶
門下省指揮奉勑故前通直郎直龍圖閣張所士無節¶
操顧雖偷生奄奄如九泉下人若乃英風氣槩折而不¶
沮其人雖亡凜然常有生氣有臣如此可無以表勵之¶
哉爾持論勁直自喜功名頃由御史身任招撫之柄毁¶
<pb:KR2g0010_WYG_037-9b>¶
譽交至用舍不常卒罹綠林殞於非命雄心誼烈奮挺¶
莫回亦可以激懦夫之氣而動人臣之忠矣兹因將臣¶
以名來上是用選爾通籍仍直河圖魂而有知毋忘結¶
草可特追復左通直郎直龍圖閣¶
¶
　　右劄送湖北京西路宣撫使岳開府¶
¶
　　賜張所一資恩澤仍支銀絹省劄¶
¶
　　武勝定國軍節度使開府儀同三司湖北京西路宣撫¶
使兼營田大使岳飛劄子飛聞好生惡死天下常情若¶
<pb:KR2g0010_WYG_037-10a>¶
臨大難而不變視死如歸者非忠義之士不能竊見左¶
通直郎直龍圖閣張所以忠許國義不顧身雖斧鉞在¶
前凜然不易其色終能以全節自守而不屈不惟飛知¶
之士大夫無不知之今䝉朝廷巳叙復元官恩至渥也¶
欲望更賜特為敷奏乞與旌加褒異庶使天下忠義之¶
士皆知所勸伏候指揮十一月十二日奉聖旨張所特¶
與壹資恩澤仍支賜銀絹各壹百疋兩令所居州軍應¶
副¶
¶
<pb:KR2g0010_WYG_037-10b>¶
　　右并劄下張所本家照劄壹道送湖北京西路宣撫¶
使岳開府照㑹給付准此¶
¶
¶
¶
¶
¶
¶
　　金佗續編巻九¶
¶
