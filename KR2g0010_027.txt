# -*- mode: mandoku-view -*-
#+TITLE: 金佗稡編
#+DATE: 2019-03-29 20:50:39.778076
#+PROPERTY: ID KR2g0010
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 27
<pb:KR2g0010_WYG_027-1a>¶
　　欽定四庫全書¶
¶
　　金佗稡編巻二十七¶
¶
　　宋　岳珂　撰¶
¶
　　天定録中¶
¶
　　經進百韻詩¶
¶
　　臣一介孱庸濫饕世禄毎念沉寃未雪直筆久汚一¶
意纂修五年勤瘁比干宸覽誤簡淵衷萬死尚寛九¶
殞莫報今因追感先臣飛事輒賦百韻詩一篇繕冩¶
<pb:KR2g0010_WYG_027-1b>¶
躬詣天庭投進伏望聖慈特賜睿察昭白而施行之¶
干冒天威臣下情無任皇懼震越屏營之至承務郎¶
新差監鎮江府户部大軍倉臣岳珂上¶
¶
　　永祐當臨御重熙極㤗亨物窮隍土復地大蘖牙萌蕞爾瀛¶
懦國違吾海上盟烽烟昏九土氛霧塞三精於赫中興主¶
初專九伯征赤符觀炳炳嘉兆得庚庚四七膺休運三¶
千協一誠乾坤恢闢闔日月洗明清天授睢壇筴風興¶
渭水英維時臣大父韜迹聖㕓氓寶匣鳴長劒雄冠彯¶
<pb:KR2g0010_WYG_027-2a>¶
曼纓衣裘供羿射燈火近韓檠聖世方求駿明神豈舍¶
騂始從魚鑰守小㭊羽林兵嘗敵無車乘麾軍不鼓鉦¶
熏門摧彦政氾水從閭勍馹召班龍節犀軍下雀桁王師¶
俱蓄縮㳺騎愈縱横馬渡朝迎敵鍾山夜駐營狂瀾身¶
砥柱大厦手支撑敵熖猶繁熾吳都忽震驚東巡傳警¶
蹕右袒半公卿憤起宜興旅追收建業城大江誰飲馬¶
五嶽更刑牲一蕩西江李重殱固石彭利兵驅虎豹傑¶
觀築鯢鯨玉帳旋平廣銅符遂帥荆皇靈期濯濯王事¶
<pb:KR2g0010_WYG_027-2b>¶
分傍傍沙漠驚風鶴山林息聚蝱神州宜亟復六郡乃¶
先争桀犬徒馮壘苗民敢抗衡鋭師掀狡窟髙堞覆堅¶
棚鼎道兵方進湖湘冦輒平幾年兇禍結八日駿功成¶
叛將因資用降人豈畏阬開疆下商虢結約到磁洺謀¶
帥難張俊還兵慮酈瓊但虞遺後患初匪厭紛更沔鄂¶
重歸鎮齊劉尚據京且羞離楚饌未用渡河罌細栁千¶
屯竈柔桑萬瓦甍流民俱授畆戰士亦從耕夫澮縈如¶
帶原田畫若枰連雲登美稼浙玉飯香秔芻輓從今省¶
<pb:KR2g0010_WYG_027-3a>¶
兵儲亦頓贏吏貪無鼠碩民佚異魴頳姑定鴻溝約交¶
馳絶域伻鄰歡新玉帛宴衎樂簧笙未幾邊摇草惡知¶
野食苹禮容方濟濟革乘忽軿軿睿㫁昭雄﨣天威震¶
隠谹六師紛霧集萬竈盛雷轟戎駕爰方啓神鋒莫敢¶
攖童髫欣再見父老喜前迎義氣通諸夏謳聲沸八紘¶
官兵颺隼鷙廢壘泣鼯猩跬步歸京闕朝衣詣寢楹晉¶
軍傳鶴唳楚幕聴烏鳴機㑹乘今日雌雄決此行幸成¶
十載績歸捧萬年觥何事東來詔遄追北指旌撫膺皆¶
<pb:KR2g0010_WYG_027-3b>¶
壯士牽袂有啼嬰嶪岌登樞極雍容儼珮珩身雖處廊¶
廟志則在幽并豈意中原略深違時相情和親徒效敬¶
投几不聞罃正爾先鞭著居然謗篋盈兇威摇吏牘風¶
㫖動臺抨梟虺飢吞噬鷹&KR0729;樂使令衆髽常忌冠同浴¶
不譏裎逺慮為徼福先驅謂緩程一言鳴仗馬千丈下¶
喬鸎盍攷謝赦表兼觀賜劄評許身無少愧憂國甚於¶
酲彼譖宜投虎能言不離鸚鳥翾身蚤箙兔健足先烹¶
有客悲周道何人恤魯祊同時惟切齒來者但懲羮長夜¶
<pb:KR2g0010_WYG_027-4a>¶
何時旦沉隂幾日晴是非從久定禍否待終傾先帝資¶
神武深仇愴父兄毎懐得頗牧胡忍弃韓黥哲監何嘗¶
惑孤忠果漸明岳陽還舊號嶺表返諸惸故壘營新祀¶
畿封闢賜塋用心傳舜子述事廣文聲甘雨興餘槁青¶
天豁久盲先臣死不朽聖徳浩難名陛下今湯禹王臣¶
昔散閎令圖天廣大盛烈日鏗鍧心術參堯運規模紹¶
漢宏遺形髙閣繪良股盛朝賡故將欣非逺㣲臣矧敢¶
輕傳訛稽史謬敗俗訂言&KR1585;日繫無虛筆雲章有滿籝¶
<pb:KR2g0010_WYG_027-4b>¶
竹書皆歴歴玉訓尚鏗鏗願輟清朝暇叨承乙夜呈作¶
詩哀寺孟覽奏念緹縈恩錫茅封寵光昭衮字榮誓懐¶
如皦日忠報畢餘生¶
¶
　　封王信劄¶
¶
　　五月初九日三省樞宻院同奉聖㫖岳飛忠義徇國風¶
烈如存雖已追復元官未盡褒嘉之典可特與追封王¶
爵¶
¶
　　右劄付故追復岳少保本家¶
¶
<pb:KR2g0010_WYG_027-5a>¶
　　嘉定四年五月十一日¶
¶
　　鄂王信劄¶
¶
　　勘㑹已降指揮岳飛忠義徇國風烈如存雖已追復元¶
官未盡褒嘉之典可特與追封王爵五月二十一日三¶
省同奉聖㫖追封鄂王¶
¶
　　右劄付故追封鄂王本家¶
¶
　　嘉泰四年五月二十二日¶
¶
　　上宰執第二書¶
¶
<pb:KR2g0010_WYG_027-5b>¶
　　五月某日承務郎新差監鎮江府户部大軍倉岳珂謹¶
齋沐裁書再拜獻于某官閤下珂聞之常言有曰人之¶
是非其惑常在身前其定常在身後盖謂身之前則繫¶
之於人而私情愛憎之易偏身之後則筆之於史而公¶
論是非之自定嗟乎史固足以示信也所書果得其實¶
耶則一褒一貶足以發潛徳之幽光誅姦諛於既死誠¶
萬世之衮撻也茍傳聞之或失其當是非之或軼其真¶
筆削錯施而褒貶易位何以示天下之勸懲乎哉昔者¶
<pb:KR2g0010_WYG_027-6a>¶
觀班孟堅之史自武帝以前盖祖太史之舊也而傳陳¶
涉則至今廟食一語輒不敢刪不知所謂今者何代而¶
孟堅時涉之祀存乎否也雖然此猶曰有是事也則為¶
可據也近觀唐大厯間樂平令魏仲兕記饒娥之事與¶
史大異及考之栁子厚所傳則史盖全用其文而不知¶
仲兕為令於此得之親見彼子厚特傳聞之訛也以此¶
知古今之史邈親見而信傳聞者其失實多矣不特此¶
一二事也以此而示榮辱於萬世不亦甚可哀歟伏念¶
<pb:KR2g0010_WYG_027-6b>¶
先祖武穆䝉被紹興權臣之禍一時山林之史徃徃得¶
於風聞記録二三則已失其實矣重以王俊之徒文傅¶
㑹之辭張俊方俟卨之徒主煅煉之獄日厯之官取證¶
於此則又非其實矣當是時權臣實專史館之柄一筆¶
一削皆出其手史官之能為董狐者幾何人哉則又必¶
有變亂其實者矣是則榮辱萬世之權倒置如此不有¶
王公大人慨然以為已任者則紛紛簧巧誰與正之恭¶
惟閤下以忠厚之心而權衡一代之是非以淹貫之學¶
<pb:KR2g0010_WYG_027-7a>¶
而董正一代之筆削自一介之臣以上其用心其行事¶
皆將不逃於融明之鑑而况如先祖之忠赤報國昭如¶
皦日而䜛仇相誣明若觀火閤下豈能不動心於一伸¶
其枉哉珂謹摭諸所傳所記以為行實而凡向來䜛説¶
之所以厚誣者則又為辨誣亦既上之丹扆而輒復以¶
其副寘之閤下矣伏惟宰制之暇試一取而觀之校之¶
史官之所載則枉直白黒有不難辨而且以此書下之¶
策府俾之從實刪修則閤下之所以榮辱萬世者其權¶
<pb:KR2g0010_WYG_027-7b>¶
行於此矣夫豈非盛徳事哉孔子曰吾猶及史之闕文¶
也有馬者借人乘之今亡矣夫夫以馬借人此里巷之¶
淺事也而春秋之史官書之茍其亡矣宜無與於興衰¶
治亂也而孔子惜之以先祖報國之忠而大節未明其¶
事之存亡况有大於借馬乎閤下能以孔子之心為心¶
則先祖之抱寃於地下者其必有以補其亡矣珂復何¶
云不備¶
¶
　　乞付史館堂劄¶
¶
<pb:KR2g0010_WYG_027-8a>¶
　　珂洊有忱恂之悃上干鈞嚴珂近凖尚書省劄子備奉¶
聖㫖先大父追封鄂王仰見聖朝褒勲念舊之意伏讀¶
恩詔感泣不知所云惟是珂昨來所進髙宗皇帝宸翰¶
七十六軸行實編年六巻家集十巻並為大父辨明誣¶
枉參稽所係不敢不進其所修籲天辨誣一書年月事¶
實必以宸翰為證者盖恐山林之史混而無攷必得奎¶
畫昭囘以示萬世庶幾信而有證旁摭家集兼攷行實¶
並無牴牾委有依據然後敢書區區累年之厪正以孤¶
<pb:KR2g0010_WYG_027-8b>¶
忠未盡明遺謗未盡雪為子若孫之責不敢愛萬死而¶
使先世之事終於莫明兹者幸䝉大恩裂全鄂之壤開¶
真王之封超出常倫特自英㫁衮褒八字焜耀千載己¶
足以洗湔無餘今來所進文字人䝉後省申明乞行宣¶
付史館先志獲償九殞無憾第刪修之舉事千萬世至¶
公之筆不容不冒昧洊以申陳重念先大父得罪於紹¶
興十一年之十二月而秦檜死於紹興二十五年之十¶
月相距凡十四載檜是時方專上宰監修國史日厯則¶
<pb:KR2g0010_WYG_027-9a>¶
没先大父之功而重先大父之罪變亂是非固有不待¶
言而明者先兄吏部甫任浙東提舉日熊舍人克知台¶
州以公事為先兄按發罷黜積憾不洩以先兄甫為先¶
伯御帶雲之嫡子故於作中興小厯之際專欲歸罪夫¶
史館所大據依者國史日厯而旁證者野史雜記所進¶
實録必以是為本而先大父不幸受秦檜之誣而又與¶
熊克有子孫一時之憾曖昧之迹無以自明銜寃地下¶
永無信眉之日今幸䝉朝廷旌褒之典雖足以示勸一¶
<pb:KR2g0010_WYG_027-9b>¶
時而史筆未明萬世何以取信所有珂所修建儲淮西¶
山陽張憲承楚五辨並有髙宗皇帝御筆依證其御筆¶
並裝背見在并有刋刻石本繳進訖即不敢妄以臆説¶
强辨欲望朝廷俯念先大父忠勤之心及兩經秦檜熊¶
克史筆之誣特賜敷奏宣付史館參照從實刪修庶幾¶
先大父之心得以暴白於萬世其於國體人心誠非小¶
補如蒙朝廷降付史館後將來㕘照得珂所進辨誣内¶
有據依不當及非出髙宗皇帝御筆甘伏罔上之罪忠¶
<pb:KR2g0010_WYG_027-10a>¶
邪之分寃節之辨在此一舉珂屬在子孫不敢緘黙倘¶
䝉施行實出至公之賜干冒威尊珂下情不勝戰汗¶
¶
　　後省看詳宣付史館指揮¶
¶
　　中書門下後省狀準付下承務郎新差監鎮江府户部¶
大軍倉臣岳珂狀右臣珂輒瀝血誠仰干天聴退思僭¶
越甘俟典刑伏念臣大父先臣飛際遇髙宗皇帝依乘¶
風雲獲附勲籍中更䜛誣雖䝉朝廷昭雪録用然尚未¶
經褒贈臣父先臣霖累凖國史實録院牒取索所被受¶
<pb:KR2g0010_WYG_027-10b>¶
御劄手詔及行迹事實著述文字重以流離之餘故傳¶
散漫掇拾未備嘗以命臣俾終其志臣不量窳陋涉筆¶
五年刋集纂修粗明梗槩今來所刻領受髙宗皇帝御¶
劄七十六軸釐為十巻所修大父先臣飛行實編年六¶
巻籲天辨誣五巻通叙一卷并家集十巻已於嘉泰三¶
年十一月刋修了畢竊縁臣上件文字未經進御謹各¶
奉隨進表一通囊封躬詣天庭上進伏望聖慈特賜睿¶
覽降付尚書省施行臣冒犯天威罪當萬死謹録奏聞¶
<pb:KR2g0010_WYG_027-11a>¶
伏候勑㫖送後省看詳申今看詳岳飛忠義之節攘除¶
之功載在國史昭然甚明伏覩近降指揮追封王爵不¶
縁陳乞特出聖恩誠足以示勸千載所有岳珂繳進編¶
年六冊家集十一冊委是採摭精詳用志可嘉能標表¶
其先烈宜備太史紬繹兼有御劄十巻已行鐫刻其書¶
多引以為證又有以見髙廟聖筭神略任將治兵之本¶
意其辨誣内併理雪飛之子雲與其部曲張憲之寃亦¶
是明白照得紹興三十二年已降指揮將雲等追復官¶
<pb:KR2g0010_WYG_027-11b>¶
爵訖今來若更與追贈合取自朝廷指揮其岳珂所進¶
御札石刻并文字乞宣付史館施行并十軸二十三冊¶
表三通申聞事除理雪岳雲張憲一節見行看詳外六¶
月二十四日三省同奉聖㫖依看詳到事理宣付史館¶
¶
　　追封鄂王告¶
¶
　　勑人主無私予奪一歸萬世之公天下有真是非不待¶
百年而定睠言名將夙號藎臣雖勲業不究於生前而¶
譽望益彰於身後緬懐英槩申畀愍章故追復少保武¶
<pb:KR2g0010_WYG_027-12a>¶
勝定國軍節度使武昌郡開國公食邑六千一百户食¶
實封二千六百户贈太師諡武穆岳飛藴盖世之材負¶
冠軍之勇方略如霍嫖姚志滅匈奴意氣如祖豫州誓¶
清冀朔屢執訊而獲醜亦舍爵而策勲外憺威靈内殫¶
謨畫屬時方講好將歸馬華山之陽而爾獨奮身欲撫¶
劒伊吾之北遂致樊蠅之集寖成市虎之疑雖懐子儀¶
貫日之忠曽無其福卒墮林甫偃月之計孰拯其寃逮¶
國論之既明果邦誣之自辨中興之王恩念不忘重華¶
<pb:KR2g0010_WYG_027-12b>¶
之君追褒特厚肆眇沖之在御想風烈以如存是用頒¶
我恩綸禭之王爵裂熊渠之故壤超敬徳之舊封豈特¶
慰九原之心盖以作六軍之氣於戱修車備械適當閒¶
暇之時顯忠遂良罔間幽㝠之際諒惟泉穸歆此寵光¶
可特追封鄂王餘如故¶
¶
　　嘉泰四年六月二十日¶
¶
　　碑隂記¶
¶
　　鄂据上流為重地宿師十萬進足以虎噬京洛退足以¶
<pb:KR2g0010_WYG_027-13a>¶
雄分吳蜀得建瓴之勢江左莫强焉紹興初天子考麒¶
麟玉冊之瑞觀黄旂紫蓋之運應天順動化龍南翔長¶
江湯湯天設之嶮金城千里亶重分牧先王析符授鉞¶
實膺專征之任雖徃來調戍靡常厥居而大抵鄂為根¶
本隠然有藜藿不採之威珂嘗攷論地勢况觀古今自¶
三國而下代興南國者所据守各不一然負桐栢之陽¶
山陽合肥廣陵濡須重鎮錯立帶之長淮包以南海皆¶
足以扼東西之衝惟襄沔舊疆曼羡數千里上通巴蜀¶
<pb:KR2g0010_WYG_027-13b>¶
下接舒濮之郊川平壄曠不設限塞擊柝之聲相聞朝¶
馳而夕可至也顧自元二以降引弓之士未嘗敢南嚮¶
而䕫峴首寧涉巨瀆冒重險而常出乎柘皋大儀之境¶
捨所易而圖所難何哉以兩路之介于敵被邊而守者¶
數十城視獨以全師當一面者力之顓否固不待辨而¶
敵人之馳騁長技反縮恧而不敢施方屨之士遡其時¶
而觀其人可也皇上臨御一紀緬懐麟閣勲名之盛方¶
將尊中國以綏四夷乙夜慨然覽珂所奏籲天之書思¶
<pb:KR2g0010_WYG_027-14a>¶
所以大慰乎九京者相攸樂土宜莫如鄂遂荒全國裂¶
而王之綸言申褒温厚灝噩不惟足以渙萬世無窮之¶
寵其於辨論忠邪之迹盖尤深切著明珂一介蚍蜉之¶
言誠不知所以格天心悟主聴者妄一男子不得其平¶
而鳴則謂天蓋髙亦有不容恝珂誠死且不朽矣載惟¶
先王受命駐師之地營墉陳石至今巋然而乾道中又¶
嘗詔賜沔陽之廟先王功烈遂與鄂相終始珂不肖身¶
不逮事生二十有二年而後得以鉛槧片言追明地下¶
<pb:KR2g0010_WYG_027-14b>¶
之寃成先大夫易簀之志興念一及兢慙夙宵大懼馴¶
媮閟襲而使聖朝旌忠非常之典不能以宣昭于方來¶
乃以制詞刻之琬琰植于廟下以對&KR0993;今天子丕顯休¶
命而復系著其所以然之意在漢之初蛇分泗壄有臣¶
曰良從髙于留經營四方卒定大業及誓白馬紀丹書¶
剖符定封擇齊三萬户而不願迺侈遇鄉以旌天授然¶
則遡功名之所基以迄于成地以人重人以地著揆厥¶
所元夫豈曰偶然而已哉是用叙次其實且以先王在¶
<pb:KR2g0010_WYG_027-15a>¶
鄂之顛末追附前誼庶幾鄂人知所以開國承家之自¶
昭示子孫以無忘上意之所嚮云開禧疆圉單閼嵗且¶
月哉生明孫承事郎珂記朝散郎行太府寺丞兼國史¶
院編修官實録院檢討官章升之書丹并題盖¶
¶
¶
¶
¶
<pb:KR2g0010_WYG_027-15b>¶
¶
¶
¶
¶
¶
¶
¶
¶
　　金佗稡編巻二十七¶
¶
